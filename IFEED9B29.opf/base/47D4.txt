༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN8043
n/a
ImageGroup:
ISBN:
13CN8045
n/a
Title:
ཁྲོམ་དགེ་སྒྲུབ་སྒྲོན་མའི་དག་སྣང་སོགས། །
|khrom dge sgrub sgron ma'i dag snang sogs/
to-be-supplied
Author:
|to-be-supplied
n/a
II C
Descriptor:
Original Publication:
Place:
Publisher:
II
In/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



|
གངས་ཅན་སྐྱེས་མའི་དཔེ་ཚོགས། ༼༦༽
ཁྲོམ་དགེ་ཟླ་བ་སྒྲོན་མའི་དག་སྣང་
སོགས་བཞུགས་སོ།།
STMPS
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
ཉིཁྲོན་དུས་དིབ་ཚོགས་ནི་མི་རིགས།



གངས་ཅན་སྐྱེས་མའི་དཔེ་ཚོགས།
༼༦༽
༄༅། །ཁྲོམ་དགེ་ཟླ་བ་སྒྲོན་མའི་དག་སྣང་
སོགས་བཞུགས་སོ།།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
སྡུ
སྒྲི
ག
ཁ
སྒྲི
ག
ས
སི་ཁྲོན་དུས་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
仓格达瓦卓玛文集:藏文 / 降洛主编,-成都:四川民族出版社,
2015.9
ISBN 978-7-5409-6085-8
I.O…II. 0降…. 0作家一列传一西藏一藏语
V. OK825.6
中国版本图书馆 CIP 数据核字(2015)第238050号
藏族历代女作家文集(6卷)
仓格达瓦卓玛文集
降洛 主编
项目策划:阿旺泽仁扎西
责任编辑:白玛次成
封面设计:扎西白玛次成
技术设计:公保杰
责任印制:嘉央朗杰
收集整理:四川省藏文古籍搜集保护编务院
出版发行:四川党建期刊集团 四川民族出版社
地址:成都市三洞桥路12号
印刷:成都蜀通印务有限责任公司
成品尺寸:170mmX240mm
张:24
数:298千
次:2015年9月第一版
次:2015年9月第一次印刷
号:ISBN 978-7-5409-6085-8
价:48.00 元
印书定



སྔོན་སྨོན་དག་པས་དམ་པའི་རིགས་སུ་འཁྲུངས། །དག་དང་མ་དག་ཞིང་ཁམས་རབ་འབྱམས་བགྲོད། །
འབྲེལ་ཚད་ཐར་པའི་ལམ་ལ་དཀྲི་མཛད་པ། །ཤེས་རབ་ཆོས་ཀྱི་སྒྲོལ་མར་གསོལ་བ་འདེབས། །



་
་ ་
༈ བསྡུ་སྒྲིག་གསལ་བཤད།
བ
བ
མ
.
..
མ -
དེའང་བོད་ཆེན་པོའི་ཕ་མེས་དག་ནི་དཔའ་མཛངས་རྟུལ་ཕོད་ལྡན་ཞིང་། སྡུག་རུས་
དང་སྙིང་སྟོབས་ཀྱི་གཏིང་འཐུག་པའི་སྐྱེ་བོའི་ཚོགས་ཤིག་ཡིན་ལ། དེ་དག་གིས་གདོད་
མའི་དུས་ནས་མི་སྒེར་གྱི་འཚོ་བ་སོགས་ལ་འབད་པ་ཧུར་ཐག་གིས་དཀའ་ཁག་ཅི་བྱུང་ལ་
གདོང་གཏད་མྱོང་ཡོད་ཅིང་། ཆོས་ལུགས་དང་གྲུབ་མཐའ་སྣ་ཚོགས་ཀྱི་ཆེད་དུ་འཐབ་མོ་
བྱས་ཤིང་། ལྟ་གྲུབ་འདྲ་མིན་གྱི་དོན་དུ་རིག་པའི་རྩལ་ཁ་འགྲན་ནས་སོ་སོའི་ཤེས་རབ་ཀྱི་
འོད་དང་། དཔྱོད་ཤེས་ཀྱི་ངར་ལ་བརྟེན་ནས་ལྟ་གྲུབ་སྣ་ཚོགས་གསར་བཏོད་བྱས་པ་དང་།
སྟོན་པ་གང་ཞིག་གི་ལྟ་གྲུབ་ཀྱི་རྒྱུན་བསྐྱངས་པ་སོགས་འགྲོ་མི་སྤྱིའི་ལོ་རྒྱུས་ཀྱི་འཕེལ་
ཕྱོགས་དང་གཅིག་མཚུངས་སུ་གྲུབ་ཅིང་། ་ ་
ལྷག་དོན་ཕྱི་ལོའི་དུས་རབས་བདུན་པ་ཙམ་ནས་ཤེས་རབ་གཙིགས་འཛིན་དང་།
འགྲོ་བ་སྤྱིའི་མཐར་ཐུག་གི་ཕན་བདེ་ལ་དོ་ཁུར་རྒྱ་ཆེན་གནང་བའི་སྟོན་པ་ཐུབ་པའི་དབང་
པོའི་(སྤྱི་ལོའི་སྔོན་གྱི་ལོ་623-543)ལྟ་དགོངས་དང་གསུང་རབ་ནང་འདྲེན་དང་། དེར་བཤད་
ཉན་བསམ་གཞིག་གི་བྱ་བ་རྒྱ་ཆེར་བྱས་ཏེ། མི་རབས་དང་དུས་རབས་དུ་མའི་རིང་ལ་ཐུ་
བྷོད་ཚང་གི་སྐྱེ་བོ་དག་གིས་ནང་བསྟན་ཆོས་ལུགས་དང་འབྲེལ་བའི་གཞུང་ལུགས་འབོར་
1མ་གཞི་ལྷ་ཐོ་ཐོ་རི་གཉན་བཙན་གྱི་དུས་སུ་ནང་ཆོས་བོད་ལ་དར་བར་འདོད་པ་ཅུང་ཡོངས་གྲགས་སུ་གྱུར་ཡོད་ལ། དོན་དུའང་དེ་ཤེད་ཅིག་ནས་རྒྱ་གར་གྱི་ཆོས་དཔེ་
རེ་ཟུང་བོད་དུ་ཁྱེར་ཡོང་བར་སྣང་མོད། དེ་དག་གི་དོན་གོ་བ་སོགས་གང་ཡང་མ་བྱུང་བ་འདྲ་བ་དང་། བོད་རྒྱལ་སོ་གསུམ་པ་སྲོང་བཙན་སྒམ་པོའི་སྐུ་དུས་སུ་རྒྱ་དཔེ་
བོད་སྒྱུར་དང་། དེ་དག་ལ་འཆད་ཉན་གྱི་མགོ་བརྩམས་པ་ཡོངས་གྲགས་ཡིན་པ་ལྟར་བཤད་པ་ཡིན།
1



་ བསྡུ་སྒྲིག་གསལ་བཤད།
ཆེན་ས་ཆེན་གྱི་དཀྱིལ་དུ་བཀྲམས་པ་དང་། རང་དོན་སྒེར་གཅོད་དང་། རང་བདེ་དེས་ཆོག་
གི་འགྲོ་མིའི་འདུ་ཤེས་ངན་པའི་རིགས་ལ་ཁ་གཏད་དུ་ལངས་ཏེ། བདག་ལས་གཞན་
གཅེས་དང་། བདག་གཞན་བརྗེ་བ་སོགས་ཀྱི་ལྟ་ཚུལ་ཁྱད་འཕགས་མང་དུ་བཏོན་པ་མ་
ཟད། དོན་དངོས་ལག་ལེན་དུའང་བསམ་གཞིག་བཅའ་རི་བའི་ལས་འགུལ་སྣ་ཚོགས་སྤེལ་
བར་མཛད་པ་ཡིན་ནོ། །
ད་དུང་འདིར་སྣང་གི་དངོས་པོ་དང་ནང་སེམས་ཀྱི་འབྲེལ་བ་ལ་དཔྱད་པ་བྱས་ཤིང་།
ད་ལྟ་རང་ཅག་གི་མཐོང་ཐོས་ཀྱི་ཡུལ་དུ་གྱུར་པ་ཚང་མ་དོན་དམ་དུ་གཅིག་མཚུངས་ཀྱིས་
བློས་བཞག་པ་ཙམ་དུ་གྲུབ་པའི་ལྟ་ཚུལ་ལ་མངོན་སུམ་གྱི་དཔེ་མཚོན་དུ། གཅིག་དུ་མར་
སྣང་བ་དང་། སྒྲ་ཐོས་པ་ལས་གཟུགས་མི་མངོན་པར་བྱ་བ་དང་། རྗེ་མི་ལ་ཇེ་ཆུང་དུ་མ་
སོང་བར། གཡག་ར་ཇེ་ཆེ་རུ་མ་སོང་བ་ལ་གནས་ཁང་བྱས་པ་སོགས་ཁྱད་མཚར་གྱི་སྣང་
ཚུལ་རྒྱ་ཆེར་བསྟན་མྱོང་། །
དེ་ལྟར་བོད་ཀྱི་སྐྱེས་ཆེན་ཚོའི་ཆོས་འཚོལ་སྙིང་སྟོབས་དང་། ཆོས་གཅེས་འདུ་ཤེས་
ཀྱིས་འཛམ་གླིང་ཟིན་ཐོ་བརྒལ་བར་བྱས་པའི་ལག་རྗེས་སུ་དོད་པ་ནི་དེང་སྐབས་བོད་ཀྱི་
གཙོ་རྒྱུག་རིག་གནས་སམ། སྲོལ་རྒྱུན་རིག་གནས་སུ་འབོད་པའི་རིག་གཞུང་འདི་ཉིད་
མེས་པོ་སྙིང་རུས་ཅན་དག་གི་ཤེས་རབ་ཀྱི་བཅུད་དང་། བསམ་གཞིག་གི་སྦུབས་ལས་
འཁྲུངས་པའི་ཐོན་རྫས་ཕུལ་བྱུང་བ་རེ་ཡིན་ཙང་། ཁོ་བོའི་རྩོམ་གཞན་ནས་གནའ་དཔེ་
དག་གཅིག་ཆོག་ཅིག་མིན་ནའང་། མཁོ་ནི་ཞིག་ཡིན་ནོ་ཁོ་ཐག་རེད་ཅེས་བཤད་པ་ལྟར།
ང་ཚོས་གནའ་དཔེ་འཚོལ་བསྡུ་དང་རྒྱུད་འཛིན་བྱ་རྒྱུ་ནི་ཤིན་ཏུ་གལ་ཆེ་བ་ཞིག་ཏུ་འདོད། མ་
གཞི་མི་རིགས་ཀྱི་ལས་དོན་ནི་མི་བུ་རེ་ཟུང་ཞིག་གིས་སྒྲུབ་ཐུབ་པ་ཞིག་དང་། ཆོས་དོན་ལྟ་
བུའི་བྱ་བ་འགའ་ཞིག་འགྲིག་ཙམ་བྱུང་ན་དེ་བས་ཆོག་པ་ཞིག་ལར་ནས་མ་ཡིན་མོད། ང་ཚོ་
2《མ་ཕྱི་མི་གསལ་བའི་ལས་བྱ》ཞེས་པའི་དགོད་གཏམ་རྩོམ་ཐུང་དེར་གསལ།
-
--
-
- -- - -
་
-l.



བསྡུ་སྒྲིག་གསལ་བཤད།
མི་རེ་རེས་རང་ནུས་ཀྱིས་བྱ་བ་གང་རུང་རེར་འབད་པ་བགྱི་བ་ནི་ཀུན་མཚུངས་ ཁྱབ་
མཉམ་གྱི་འགན་འཁྲི་དང་སྐབས་དོན་མ་འཛོལ་བའི་ལས་སུ་སྣང་བས་ང་ཚོས་ཀྱང་རང་
ནུས་ཅི་ཡོད་ཀྱིས་རིག་གཞུང་བརྒྱུད་མཐུད་དང་གོང་འཕེལ་གྱི་སླད་དུ་དཔེ་རྙིང་བསྡུ་སྒྲིག་
གི་བྱ་བར་འབད་དང་འབད་མུས་ལས།
དེའང་གསུང་འབུམ་ཕྱོགས་བསྒྲིགས་དང་། ཆོས་སྐོར་ཕྱོགས་བསྒྲིགས། ཉེར་མཁོ་
གཅེས་བཏུས་སོགས་རིགས་མི་འདྲ་བ་མང་དུ་དབྱེ་ཞིང་། བོད་ཀྱི་བརྡ་སྤྲོད་པའི་གཞུང་
ལུགས་དང་སྙན་ངག་སོགས་ཕྱོགས་བསྒྲིགས་བྱས་པ་《ཐུན་མོང་རིག་མཛོད》དང་། གྲུབ་
མཐའ་རིས་མེད་ཀྱི་མཁས་པ་སྔ་ཤོས་དག་གི་གསུང་འབུམ་གྱི་སྐོར་ཕྱོགས་བསྒྲིགས《གངས་
ཅན་རིག་བཅུད།》མ་དཔེ་རྙིང་པ་བྲིས་མ་སོགས་ཀྱི་ཁྱད་ཆོས་རབ་ཏུ་ཆེ་བ་དག་དཔེ་ཇི་
བཞིན་དུ་དཔར་བསྐྲུན་བྱ་བཞིན་པ་《བྲིས་པོད་གཅེས་བཏུས།》འདས་སོང་བོད་ཀྱི་ལོ་
རྒྱུས་ཐོག་མཁས་མཛངས་གཉིས་ཆར་ནས་གོ་ས་ངེས་ཅན་ཟིན་པའི་གངས་ཅན་གྱི་མ་ཡུམ་
དག་གི་གསུང་རྩོམ་དང་། མཛད་རྣམ་ཕྱོགས་བསྒྲིགས་བྱས་པ་《གངས་ཅན་སྐྱེས་མའི་དཔེ་
ཚོགས》སོགས་དཔེ་ཚོགས་མི་འདྲ་བ་མང་པོའི་སྒོ་ནས་དཔེ་བསྐྲུན་དང་། བསྡུ་སྒྲིག་བྱས་
དང་བྱེད་བཞིན་པ་ལས་ད་ལན་འདིར་《གངས་ཅན་སྐྱེས་མའི་དཔེ་ཚོགས》ལས་ཐེངས་དང་
པོར་པོད་བཅོ་ལྔ་འདི་ཉིད་སི་ཁྲོན་མི་རིགས་དཔེ་སྐྲུན་ཁང་དང་མཉམ་འབྲེལ་གྱིས་དཔར་
སྐྲུན་ཞུས་པ་ཡིན་ལ་དཔེ་ཚོགས་འདིའི་ཐེངས་དང་པོར་འཁོད་པའི་པོད་བཅོ་ལྔ་པོའི་ངོ༌ ་
སྤྱོད་མདོ་ཙམ་ནི་གཤམ་གསལ།
པོད་དང་པོ་ནས་གཉིས་པའི་བར་ཡེ་ཤེས་མཚོ་རྒྱལ་745-804)གྱི་གསུང་རྣམ་དང་།
པོད་གསུམ་པ་ནས་བཞི་པའི་བར་མ་གཅིག་ལབ་སྒྲོན་(1055-1153)གྱི་གསུང་རྣམ།
པོད་ལྔ་པ་མི་འགྱུར་དཔལ་སྒྲོན་(1699-1769)གྱི་གསུང་རྣམ།
པོད་དྲུག་པ་ཁྲོ་དགེ་ཟླ་བ་སྒྲོན་མའི་《དག་པ་གཡུ་ལོ་བཀོད་པའི་ཞིང་ཁམས་ཀྱི་



བསྡུ་སྒྲིག་གསལ་བཤད། ་
མཐོང་སྣང་ཨུཏྤལའི་ཕྲེང་བ》དང༌། 《ཤེས་རབ་ཆོས་ཀྱི་སྒྲོན་མའི་པོ་ཏཱ་ལའི་དག་སྣང་
འཕྲལ་ཡུན་སྨན་པའི་གསོས་སྦྱིན་པད་དཀར་ཆུན་པོ།》 《བུ་མོ་ཤེས་རབ་ཆོས་སྒྲོན་གྱི་དག་
སྣང་གསལ་བའི་སྒྲོན་མེ།》 《གཟུགས་ཀྱི་ཉི་མའི་རྣམ་ཐར།》《སྒྲུབ་པ་ཨོ་རྒྱན་བུ་ཁྲིད་ལ་
གནས་སྒོ་འབྱེད་པར་གདམས་པའི་ཆབ་ཤོག》《ཌཀྐི་རྟ་མགྲིན་ལྷ་མོའི་རྣམ་ཐར་རགས་
བསྡུས་སུ་བཀོད་པ།》《མཁའ་འགྲོ་༧ཏཱ་རེ་ལྷ་མོའི་རྣམ་ཐར།》《ཨོ་རྒྱན་དྷི་མ་ཐ་ལའི་
གནས་ཡུལ་གྱི་དཀར་ཆག》《ཨོ་རྒྱན་མཁའ་འགྲོའི་གླིང་གི་ལམ་ཡིག》《འདས་ལོག་མ་
ཀརྨ་དབང་འཛིན་གྱི་རྣམ་ཐར》བཅས་ཆོས་ཚན་བཅུ་དང་། །
པོད་བདུན་པ་《གངས་ཤུག་མ་ཎི་ལོ་ཆེན་རིག་འཛིན་ཆོས་ཉིད་བཟང་མོའི་རྣམ་
་ ཐར།》《མ་ན་ཨོང་ཇོའི་རྣམ་ཐར།》《ཇོ་མོ་ཉི་ཤུ་རྩ་བཞིའི་ཞུ་ལན་ལོ་རྒྱུས་དང་བཅས་པ།》
《སྤྲུལ་པའི་གཏེར་སྟོན་ཆེན་མོ་ཇོ་མོ་སྨན་མོའི་ལོ་རྒྱུས་བསྡུས་པ།》《མཁའ་འགྲོ་མ་ཀུན་ ་
དགའ་འབུམ་གྱི་ལོ་རྒྱུས།》《གླིང་བཟའ་ཆོས་སྐྱིད་བར་དོའི་གནས་སུ་བྱོན་ནས་འཁོར་
འདས་ཆོས་ཀྱི་རྒྱལ་པོ་ཆེན་པོས་དཀར་ནག་དབྱེ་བའི་འབྲས་བུའི་རྣམ་ཐར་མདོར་བསྡུས》
བཅས་ཆོས་ཚན་བདུན། ་
པོད་བརྒྱད་པ་《མཁའ་འགྲོ་བསོད་ནམས་དཔལ་འདྲེན་གྱི་ཟབ་དོན་གསུང་གི་སྦས་
རྒྱ་འགྱུར་གྱི་སྐོར་གསང་བའི་རྣམ་ཐར》དང་། 《ཇོ་ཇོ་བོང་ལྷ་རྗེ་མའི་རྣམ་པར་ཐར་པ་རིན་
པོ་ཆེའི་ཕྲེང་བ།》《ལས་ཅན་བུ་མོ་མེ་ཏོག་གསལ་སྒྲོན་མའི་རྣམ་ཐར།》 《ཨ་ཅེ་རིག་སྟོང་
རྒྱལ་མོའི་རྣམ་ཐར།》《རྣལ་འབྱོར་མ་སྒོམ་ཆེན་ཨ་ནེ་ཡེ་ཤེས་ཀྱི་ལོ་རྒྱུས།》《ས་སྐྱའི་
གདུང་རབས་རྗེ་བཙུན་རྟ་མགྲིན་དབང་མོའི་ལོ་རྒྱུས།》《གཏེར་ཆེན་ཆོས་ཀྱི་རྒྱལ་མོའི་
ཡུམ་ཆེན་ལྷ་འཛིན་དབྱངས་ཅན་སྒྲོལ་མའི་རྣམ་ཐར།》《མཁའ་འགྲོ་ཇོ་སྒྲོན་མའི་རྣམ་
ཐར།》《རྡོ་རྗེ་རྣལ་འབྱོར་མའི་སྤྲུལ་པ་སྐལ་ལྡན་ཕྲིན་ལས་དབང་མོའི་རྣམ་ཐར།》《རྡོ་རྗེ་
རྣལ་འབྱོར་མའི་སྤྲུལ་པ་ཀུན་དགའ་འཕྲིན་ལས་དབང་མོའི་རྣམ་ཐར།》《ཨོ་ཌི་ཡ་ནའི་



བསྡུ་སྒྲིག་གསལ་བཤད།
རྣལ་འབྱོར་མ་འགྲོ་ལ་བུ་བཞིན་བརྩེ་བའི་མ་ཐར་ལམ་ཁྲིད་པའི་ས་མཁན་མའམ་དེའི་རྣམ་
ཐར།》 《གྲུབ་ཆེན་ཨོ་རྒྱན་བུ་ཁྲིད་ཀྱི་ཕྱི་ནང་གསང་གསུམ་གྱི་རྣམ་ཐར་བསྡུས་པ》བཅས་
ཆོས་ཚན་བཅུ་བཉིས།
པོད་དགུ་པ་ནས་པོད་བཅོ་ལྔའི་བར་《སེ་ར་མཁའ་འགྲོ་བདེ་ཆེན་བདེ་བའི་རྡོ་རྗེའི་
གསུང་འབུམ》བཅས་བཞུགས་ཡོད་ལ་འདིར་ངོ་སྤྲོད་ཉུང་བསྡུས་ཙམ་ཞིག་ཞུས་པ་ལས་
རྒྱས་པར་ཡིག་ཚོགས་ལ་དོགས་ནས་མ་བྲིས་པས་མཁྱེན་འདོད་དག་གིས་གངས་ཅན་
སྐྱེས་མའི་དཔེ་ཚོགས》ཐེངས་དང་པོའི་དེབ་ཕྲེང་དཀྱུས་དང་། ཟུར་བཀོལ་《གངས་ཅན་
སྐྱེས་མའི་དཔེ་ཚོགས་ཐེངས་དང་པོའི་དཀར་ཆག》སོགས་སུ་གཟིགས་པར་ཞུ།
གཞན་དུ་ན་ང་ཚོ་བོད་ཀྱི་དཔེ་རྙིང་བསྡུ་སྒྲིག་གི་བྱ་བ་འདི་གལ་ཆེན་གྱི་ལས་སྣེ་ཞིག་
ཡིན་པ་ནི་ངོས་ཀྱིས་གོང་ནས་ཅུང་ཙམ་ཞུས་ཟིན་པ་དང་། མང་མང་ཞིག་གིས་མཁྱེན་
གསལ་ལྟར་རོ། །
ཡིན་ནའང་འདིར་བོད་ཀྱི་མ་ཡུམ་དག་གི་ཤེས་རབ་དང་སྙིང་སྟོབས་ཀྱི་གོ་ཆ་བརྟན་
པོར་བགོས་ཏེ་སྒྲུབ་བརྒྱུད་གང་ཞིག་ཤིང་རྟར་གྱུར་པ་དང་། རིག་པའི་གཞུང་ལུགས་ལ་
སྦྱང་བ་བྱས་ཤིང་ཤེས་བྱའི་ཆོས་ཚུལ་ལ་གཏན་ཚིགས་བཀོད་པ། དེ་བཞིན་དུ་སོ་སོའི་
དགའ་ཕྱོགས་དང་ལྟ་ཚུལ་གྱི་ཆེད་དུ་དཀའ་སྡུག་གང་མང་ལ་གདོང་ལེན་བྱས་ཤིང་། མདུན་
བསྐྱོད་ཀྱི་ངལ་བ་རྒྱ་ཆེན་ལྷུར་ལེན་བྱས་པའི་ “རྣམ་ཐར” གྱི་ཤོག་ལྷེ་དག་གིས་ད་ལྟའི་
བོད་ཀྱི་སྐྱེས་མ་ཚོའི་དཔྱད་འཚོལ་སྙིང་སྟོབས་དང་། སོ་སོས་གང་ལ་མོས་པའི་ཕུགས་
འདུན་གྱི་སླད་དུ་དཀའ་སྡུག་དང་མི་ཁ་ཟེར་བགྲོས་སོགས་ལ་གདོང་ལེན་ཇི་ལྟར་བྱ་བའི་
ཐབས་ལོམ་ཚད་མཐོན་ཞིག་ཀྱང་ཅི་ལ་མིན་ཨང་།
དེར་བརྟེན་ངེད་ཅག་གིས་འདི་ནས་《གངས་ཅན་སྐྱེས་མའི་དཔེ་ཚོགས》ཀྱི་གྲས་སུ་
སྔོན་བྱོན་བོད་ཀྱི་སྐྱེས་ཆེན་མ་རྣམས་ཀྱི་གསུང་རྣམ་དག་མུ་ནས་འགྲེམ་སྤེལ་ཞུ་རྩིས་ཡོད་ལ།
L་



་ བསྡུ་སྒྲིག་གསལ་བཤད།
ད་ལན་འདིར་མ་དཔེ་མཁོ་སྤྲོད་སོགས་ཐུགས་ཁུར་དང་རྒྱབ་སྐྱོར་བླ་མེད་གནང་
བའི་བླ་རུང་ཨརྱ་ཏཱ་རེའི་དཔེ་ཚོགས་རྩོམ་སྒྲིག་ཁང་དང་། སི་ཁྲོན་མི་རིགས་དཔེ་སྐྲུན་ཁང་
སོགས་ལ་ཐུགས་རྗེ་ཆེ་ཞུ་བ་ཡིན། མ་ཟད་དཔེ་ཚོགས་འདི་ཉིད་ཀྱི་ལག་བསྟར་རྩོམ་སྒྲིག་
པ་དཔལ་འབར་བ་བྱམས་པ་བསྟན་འཛིན་ལགས་ཀྱི་གཙོས་ངལ་བ་ལྷུར་ལེན་གནང་བའི་
ལས་གྲོགས་ཡོངས་ལ་བཀའ་དྲིན་ལན་བརྒྱར་ཞུ། །
ད་དུང་བྱས་དང་བྱ་འགྱུར་གྱི་ལས་དེར་ལེགས་བྱས་ཅི་མཆིས་བོད་ཆེན་པོའི་ཤེས་
རིག་གི་ཞིང་ས་ཇེ་བརྟན་ཇེ་ལེགས་ཀྱི་གྲོགས་དང་། འགྲོ་བ་སྤྱིའི་ཕན་བདེའི་རྒྱུ་རུ་འགྱུར་
བའི་སྨོན་པ་དང་འབྲེལ། ཆད་ནོར་ལྷག་གསུམ་གྱིས་མཚོན་ཉེས་ཚོགས་གང་མཆིས་ནོངས་
པས་བཤགས་པ་དང་དཔྱོད་ལྡན་དག་གིས་སླད་མར་གྱི་ལམ་ཁར་དགོངས་ཚུལ་གནང་
བའི་རེ་སྨོན་ཞུ་བའོ། །
༢༠༡༥.༤.༡༤ཉིན་ཁྲོ་གངས་སྲས་ཀྱིས།



དཀར་ཆག་
EEEEEE，
E
.
E
.
ས•
134
དག་པ་གཡུ་ལོ་བཀོད་པའི་ཞིང་ཁམས་ཀྱི་མཐོང་སྣང་།
ཤེས་རབ་ཆོས་ཀྱི་སྒྲོན་མའི་པོ་ཏཱ་ལའི་དག་སྣང་འཕྲལ་ཡུན་སྨན་པའི་གསོས་སྦྱིན།
བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
གཟུགས་ཀྱི་ཉི་མའི་རྣམ་ཐར།
སྒྲུབ་པ་མོ་ཨོ་རྒྱན་བུ་ཁྲིད་ལ་གནས་སྒོ་འབྱེད་པར་གདམས་པའི་ཆབ་ཤོག་
ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ།
མཁའ་འགྲོ་༧ཏཱ་རེ་ལྷ་མོའི་རྣམ་ཐར།
ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག་
ཨོ་རྒྱན་མཁའ་འགྲོའི་གླིང་གི་ལམ་ཡིག་
འདས་ལོག་མ་ཀརྨ་དབང་འཛིན་གྱི་རྣམ་ཐར། ..…...
•བ•བ་བ• 139
158
13
215
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
E
E
E
，
251



༄༅། །དག་པ་གཡུ་ལོ་བཀོད་པའི་ཞིང་ཁམས་ཀྱི་མཐོང་སྣང་ཨུཏྤལའི་
ཕྲེང་བ་ཞེས་བྱ་བ་བཞུགས་སོ། །
འཕགས་པ་སྤྱན་རས་གཟིགས་ལ་ཕྱག་འཚལ་ལོ། །ཐུགས་རྗེ་སྤྱན་གྱིས་འགྲོ་ལ་
གཟིགས་པའི། །ཞབས་ཀྱི་པདྨོ་ལ་ནི་བཏུད་དེ། །ཚོགས་གཉིས་རྫོགས་པར་བྱ་བའི་ཕྱིར་
དུ༑ ༑ལྷག་པའི་ལྷ་ལ་བསྟོད་པར་བྱའོ། །ཕྱག་འཚལ་སྒྲོལ་མ་ལྷ་ཡི་ལྷ་ཁྱོད། །དངོས་གྲུབ་
མ་ལུས་ཀུན་གྱི་འབྱུང་གནས། །ཡིད་བཞིན་ནོར་བུ་རིན་པོ་ཆེ་ལྟར། །འདོད་པའི་འབྲས་བུ་
སྟེར་བར་མཛད་མ། །གང་ཞིག་ཡིད་ཅན་སྒྲོལ་མའི་ཞིང་ཁམས། །མངོན་པར་ཡིད་ལ་བྱ་
བར་འདོད་པས། །དད་པའི་པདྨོ་བཞད་པའི་གསོས་སུ། །དག་པའི་སྣང་བའི་བསིལ་ཟེར་
སྤྲོའོ། །ཡང་པོ་ཏ་ནས་ཕྱིར་འོང་ནས་གཡོན་ཕྱོགས་ཀྱི་ངོས་ནས་ཡར་སོང་བས། སྒྲོལ་མ་
དཀར་མོས་ལམ་སྣ་མཛད་དེ་ཕྱོགས་གཅིག་ཏུ་སླེབ་སོང་། ཡུལ་ཁམས་ཐམས་ཅད་གར་
བལྟས་སྔོ་ལྗང་ངེ་ཡོད་པ། མཛེས་ཤིང་ལྷུན་ཆགས་པ། ངོ་མཚར་ཁྱད་པར་དུ་འཕགས་པའི་
བཀོད་པ་དུ་མས་བརྒྱན་པ། ནམ་མཁའ་འཇའ་འོད་སྣ་ལྔའི་གུར་ཁང་ཕུབ་པ། མེ་ཏོག་པདྨ་
སྣ་ཚོགས་ཀུན་ཏུ་བཀྲམས་པ། དབྱར་དགུན་གྱི་མིང་མེད་པ། དཔག་བསམ་གྱི་ལྗོན་ཤིང་
ལོ་འདབ་རྒྱས་པ། དེ་ལ་གསེར་གྱི་བྷ་སི་གཡེར་ཁ་འདུ་གྷ་དར་གྷནྡྲི་དྲིལ་བུ་སོགས་དཔྱང་བ།
རླུང་གིས་བསྐྱོད་པའི་སྒྲ་ལས་སཾསྐྲྀ་ཏའི་སྐད། ན་མོ་ཨཱརྱ་ཏཱ་རེ་མཾ༔ ཞེས་པ་སོགས་ཆོས་ཀྱི་
སྒྲ་འབྱུང་བ། ཕྱོགས་ཐམས་ཅད་ནས་འཕགས་མའི་སྤྲུལ་པའི་བྱ་ཀ་ལ་པིངྐ་ཀ་རན་བ་རྨ་བྱ་
ཁྲུང་ཁྲུང་ནེ་ཙོ་དང་རི་སྐྱེགས་ཁུ་བྱུག ངུར་སོགས་རྩེ་བ་ཡིད་མཐུན་པ་ལོངས་སྤྱོད་ཀྱི་འབྱོར་
བ་བསམ་གྱིས་མི་ཁྱབ་པ་དང་། མཚམས་ཐམས་ཅད་ལ་བདུད་རྩིའི་རྫིང་བུ་ཡན་ལག་



=
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བརྒྱད་ལྡན། རིན་པོ་ཆེའི་ཁྲུས་ཀྱི་ཁང་རྩེག་ཏུ་ལེགས་པ། དེ་ན་སྐྱེ་རྒ་ན་འཆིའི་སྡུག་བསྔལ་
སོགས་མིང་ཙམ་ཡང་མེད་པ། རི་ཐམས་ཅད་གསེར་དངུལ་གཡུ་ལ་སོགས་པ་སྤུངས་པ།
སྐྱེ་བ་ཐམས་ཅད་པདྨའི་སྙིང་པོ་ཟེའུ་འབྲུ་ལས་རྫུས་ཏེ་སྐྱེས་པ། མི་མཐུན་པ་ཅ་ཅོའི་སྒྲ་
སོགས་ཚེ་རབས་གཏན་དུ་མི་ཐོས་པ། དེར་གནས་ཐམས་ཅད་ས་ཆེན་པོ་ལ་གནས་པའི་
བྱང་ཆུབ་སེམས་དཔའ་དང་སེམས་མ་ཤ་སྟག་གོ ། །
དེ་ལྟ་བུའི་ས་ཕྱོགས་དེ་ནི་བློས་དཔག་པ་ལས་འདས་པ། ཆེ་ཆུང་གི་ཚད་བཟུང་དུ་
མེད་པ་རིན་པོ་ཆེ་སྣ་ལྔ་ལས་གྲུབ་པའི་གཞལ་ཡས་ཁང་སྟོང་ཕྲག་མང་པོ་འདུག བདག་
སྐད་ཅིག་ཉིད་ལ་དབུས་ཀྱི་ཕོ་བྲང་གི་སྒོ་འགྲམ་དུ་སླེབ། ཕོ་བྲང་དེ་ནི་རྨད་བྱུང་འཕྲུལ་གྱི་
གནྡྷོ་ལ། གྲོལ་བ་བཞི་ལྡན་གྱི་གཞལ་ཡས་ཁང་ཆེན་པོ་སྟེ། དེ་ལ་ཕྱི་ནས་མཇལ་ཚེ་བློ་ཡི་ .
གཉིད་འཐུག་ལས་སད་པ། མ་རིག་པའི་རབ་རིབ་དང་བྲལ་བ། ཡེ་ཤེས་ཀྱི་མཐོང་བ་རྒྱས་པ།
བྱམས་དང་སྙིང་རྗེ་ངམ་ཤུགས་ཀྱིས་རྒྱུད་ལ་སྐྱེ་ནུས་པ་ཞིག་བྱུང་། དེའི་ནུབ་སྒོ་ནས་སོང་
བས། གུ་རྒྱ་དེ་བི་ཞེས་བྱ་བ་དང་འཕྲད། བདག་ལ་ཐུགས་མཉེས་ཚོར་ཆེན་པོ་མཛད་དུ། དེ་
ནས་ཕར་སོང་བས་ཁྱམས་ཤིག་ཏུ་ལྷ་མོ་གོས་ལྗང་ཅན་སྟོང་ཕྲག་མང་པོས་རྒྱ་གར་གྱི་སྐད་དུ།
སྒྲོལ་མ་ཉེར་གཅིག་མའི་བསྟོད་པ་གསུངས་ནས། མཚམས་སུ་ཏིང་ཏིང་ཤག་དང་གསེར་གྱི་
མཁར་རྔ་ཙན་ཀུ་ལ་སྦྲུལ་གྱི་སྙིང་པོ་ཙ་དུར་གབྷ་ལས་བྱས་པའི་རྔ་དང་། སིལ་སྙན་དང་།
ཀ་དོ་ར་དང་ཏམྦུ་ར་གླིང་བུ་སོགས་རོལ་མོའི་རིགས་བྱེད་བསམ་གྱིས་མི་ཁྱབ་པ་དང་བཅས་
པ་ནི་མཚམས་དག་ཏུ་མཛད་དོ། །
དེར་མོས་གུས་བསམ་གྱིས་མི་ཁྱབ་པ་དང་བཅས་ཏེ་བདག་གིས་ཧ་ལམ་ཡིད་ཀྱིས་
མཆོད་པ་དང་སྒྲོལ་མའི་བསྟོད་པ་སྨོན་ལམ་བཅས་ནན་ཏན་ཏུ་བྱས། ཡང་ཁང་བུ་ཆུང་ཞིག་
ཏུ་སོང་བས་དེ་ཝི་གཅིག་བཞུགས། དེ་ནི་ཤིན་ཏུ་རྒས་པའི་ཉམས་ལྟར་དབུ་སྐྲ་དཀར་པོ་
དུང་ལྟར་འཁྱིལ་བ་ཚེམས་ཀྱི་ཕྲེང་བ་མ་རྡོལ་བ། ལང་ཚོ་དར་ལ་བབས་པ་བཞིན་བཀྲག་



དག་པ་གཡུ་ལོ་བཀོད་པའི་ཞིང་ཁམས་ཀྱི་མཐོང་སྣང་།
མདངས་ཁྱད་པར་དུ་འཕགས་པ་ཞིག་འཁོར་དུ་མས་བསྐོར་ཏེ་བཞུགས། དེའི་གསང་བའི་
མཚན་ལ་གྲྭ་རི་ཀི་དྷི་མ་ཞེས་བྱ། མཚན་དངོས་ནི་ཨརྱ་དེ་ཝི་ཞེས་ཡོངས་སུ་གྲགས་པ་ཞིག་
མཇལ། ཕྱག་དང་བསྐོར་བ་མཎྜལ་ཡན་ལག་བདུན་པ་དང་གསོལ་འདེབས་སྨོན་ལམ་
ཞུས། དེས་ཀྱང་བུ་མོ་འདི་ཅི་ཡིན། བདག་གི་མདུན་དུ་འོང་བ་འདི་ཤིན་ཏུ་བསྐལ་བ་རེ་
བཟང་། ཨེ་མ་ཧོ། འདིར་ཁྱོད་ཐོན་པ་ཅིའི་ལས་འཕྲོ་ཡིན། བདག་ནི་རྨད་དུ་བྱུང་བའི་ལྷ་
གཅིག་རྗེ་བཙུན་སྒྲོལ་མས་རྗེས་སུ་བཟུང་བའི་འཆི་མེད་རྡོ་རྗེའི་ཚེ་ལ་མངའ་བརྙེས་པའི་
སྦས་པའི་དཔའ་མོ་ཞིག་ཡིན་གསུངས། བདག་གི་མགོ་ཐོག་ཏུ་ཕྱག་གཉིས་ཀ་བཞག་ནས།
ཕྱག་འཚལ་པདྨ་རཱ་གའི་མདངས་ལྡན། །དགའ་བ་བཅུ་དྲུག་ལང་ཚོ་རབ་རྒྱས། །མི་མཐུན་
བདུད་ཀྱི་གཡུལ་ལས་རྒྱལ་ནས། །འཆི་མེད་ཚེ་ཡི་དངོས་གྲུབ་སྩོལ་མ། །ཞེས་གསུངས་ཏེ་
ཐུགས་དགྱེས་དགྱེས་མཛད་དེ། བདག་གི་བརྙན་ཙམ་ཡང་འཕགས་བོད་གཉིས་ཆར་ན་
མེད། ཞིང་འདིར་སྒྲོལ་མས་རྗེས་སུ་བཟུང་བའི་དཔའ་བོ་དང་རྣལ་འབྱོར་མ་བསམ་གྱིས་མི་
ཁྱབ་པ་དངོས་ཉམས་རྨི་ལམ་དག་ཏུ་བྱོན་ཡང་། བདག་དང་མཇལ་འཕྲད་བྱེད་པ་ནི་གཅིག་
ཀྱང་མེད་གསུངས་པས་བདག་ཡིད་རབ་ཏུ་སྤྲོ་བ་ཞིག་ཀྱང་བྱུང་། དེ་ནས་ཡང་སོང་བས་
དབུས་ཀྱི་གཞལ་ཡས་ཁང་དུ་སླེབ། དེ་ན་ནི་དུང་དང་གསེར་དང་བྱུ་རུ་དང་མ་རྒད་དང་ ：
ཨིན་སྙིལ་ལྔ་ཡི་རྩིག་པ་ལ་ཁ་བད་ཐམས་ཅད་ནི་པདྨ་རཱ་ག་ལས་བྱས་པ་མཇལ། ཀ་བ་
རྣམས་ནི་མུ་ཏིག་དམར་པོ་དང་གདུང་མ་དག་མན་ཤེལ། གྲལ་ཕྱམས་རྣམས་ནོར་བུ་དགོས་
འདོད་ཀུན་འབྱུང་ལས་གྲུབ་པ། ཕྱོགས་ཐམས་ཅད་ནས་གསལ་བྱེད་ཀྱི་མཐོང་སྐར་རབ་ཏུ་
ཕྱེ་བ། གསེར་གྱི་ཕ་གུ་ཡི་སྟེང་དུ། བྱུ་རུའི་བྲེ་ཕུལ་གྱིས་བཏེགས་པའི་སྟེང་དུ་ལྗང་སྔོན་གཡུ་
ཡི་རྒྱ་ཕིབ་མཐོ་བ། ཕྱོགས་བཞིར་ཆུ་སྲིན་མ་ཀ་ར་ཡི་ཁ་ནས་མུ་ཏིག་དཀར་སེར་དམར་
ལྗང་གི་ཆུན་འཕྱང་གི་དྲྭ་བ་དྲྭ་ཕྱེད་ལ་གསེར་གྱི་བྷུ་སི་ལི་གྷ་སོགས་སྒྲ་སྙན་པར་འཁྲོལ་བ།
གཞན་ཡང་ངན་སོང་གི་སྡུག་བསྔལ་འཕྲོག་པའི་རོལ་མོའི་སྒྲ་སྣ་ཚོགས་སྙན་པར་འཁྲོལ་བ།
س



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཚད་མེད་པའི་སྤོས་ཀྱི་དྲི་ཞིམ་པོའི་ངད་ལྡང་བ། མཆོད་ཚོགས་བསམ་ལས་འདས་པའི་
བཀོད་པ་ཁྱད་པར་དུ་འཕགས་པ། དེའི་དབུས་སྣ་ཚོགས་པདྨ་འདབ་མ་སྟོང་དང་ལྡན་པ།
ཟླ་བའི་གདན་གྱི་སྟེང་དུ། སྐྱབས་གཅིག་ཐུགས་རྗེའི་བདག་ཉིད། དུས་གསུམ་རྒྱལ་བ་
ཀུན་གྱི་ཡུམ་མཆོག །བྱང་ཆུབ་སེམས་དཔའ་རྣམས་ཀྱི་སྲིང་མོ། ལྷ་དང་བཅས་པའི་འཇིག་
འདས་ཆེ་རྒུ་ཡོངས་ཀྱི་ཞབས་ཀྱི་འཁོར་ལོ་གཙུག་ཕུད་ཀྱིས་ཉེ་བར་བཏེགས་མ། འཕགས་
པའི་སྤྱན་ཆབ་ལས་འཕྲོས་པའི་ལྷ་མོ་ཨཱརྱ་ཏཱ་རེ་མ་དེ་ཉིད། སྐུ་མདོག་ལྗང་སྔོན་གཡུ་ཡི་
ལྷུན་པོ་ལ། ཉིན་བྱེད་སྟོང་གིས་འཁྱུད་པ་ལས། ལྷག་པའི་མཚན་དང་དཔེ་བྱེད་ཀྱི་འོད་ཟེར་
མུ་མེད་པ་འཕྲོ་བ། གཞོན་ནུ་མ་ལོ་བཅུ་དྲུག་ལོན་པའི་ན་ཚོད་ཙམ་གྱི་སྐུ་ལ་ལྷ་རྫས་དར་གྱི་
ན་བཟའ་དང་། རིན་ཐང་བརྗོད་བས་བྲལ་བའི་ཡིད་བཞིན་གྱི་ནོར་བུ་རིན་པོ་ཆེ་སྣ་ཚོགས་
ཀྱི་རྒྱན་གྱིས་སྤྲས་པ་གནག་སྣུམ་དབུ་སྐྲའི་ལན་ཚར་ཕྱེད་ཐོར་ཚུགས་དང་ཕྱེད་ཐུར་དུ་
དཀྲོལ་བའི་འདབ་མས་ཕྲག་ཟུར་ཁེབ་པ། དར་ལྗང་སྔོན་གྱི་ཆུན་འཕྱངས་རླུང་གིས་
གཡེང་བ། ཕྱག་གཡོན་པས་དཀོན་མཆོག་གསུམ་མཚོན་གྱི་ཕྱག་རྒྱས་ཨུཏྤལ་ལྗང་གུའི་ཡུ་
བ་ནས་བཟུང་སྟེ་འདབ་མ་སྙན་གྱི་ཐད་ཀར་ཁ་ཕྱེས་པ། ཕྱག་གཡས་པས་སྐྱབས་སྦྱིན་གྱི་
ཕྱག་རྒྱས་འཁྲུལ་སྣང་འཁོར་བའི་འཇིགས་ཚོགས་མཐའ་དག་ལས་སྐྱོབ་པར་མཛད་པ།
ཞབས་གཉིས་སེམས་མའི་ཕྱེད་སྐྱིལ་གྱིས་བཞུགས་པ། དེའི་མདུན་ནས་བརྩམ་སྟེ་གཡོན་
བསྐོར་དུ། འཕགས་མ་བྱང་ཆུབ་སེམས་མ་མང་པོ་དང་། གཡས་སུ་གྲུབ་ཐོབ་ཉི་མ་སྦས་པ་
དང་། རྒྱབ་ཏུ་བྱང་ཆུབ་སེམས་དཔའ་ཟླ་བ་རྒྱལ་མཚན། གཡོན་དུ་སྙན་ངག་པ་ཙནྡྲ་གོ་མི།
མདུན་དུ་ཇོ་བོ་རྗེ་དཱི་པཾ་ཀ་ར། གཙོ་འཁོར་སྟོང་ཕྲག་དུ་མོ་རྣམས་དང་། འབྲུག་གྲགས་སྒྲོལ་
མ༑ དབང་ཆེན་སྒྲོལ་མ། ལྷུན་གྲུབ་སྒྲོལ་མ། འཇིགས་མེད་སྒྲོལ་མ། འོད་ཟེར་སྒྲོལ་མ།
འགྲོ་འདུལ་སྒྲོལ་མ། ཟངས་ཡུན་སྒྲོལ་མ། བསམ་ཡས་སྒྲོལ་མ། ཐབས་མཁས་སྒྲོལ་མ།
བྱང་ཆུབ་སྒྲོལ་མ། དབུས་གཙང་སྒྲོལ་མ། རྒྱ་ནག་སྒྲོལ་མ་སོགས་འབུམ་ཕྲག་ཏཱ་རེ་དུ་མའི་



་་།
དག་པ་གཡུ་ལོ་བཀོད་པའི་ཞིང་ཁམས་ཀྱི་མཐོང་སྣང་།
ཚོགས་བསམ་ལས་འདས་པ་རྣམས་མངོན་སུམ་མིག་གི་སྤྱོད་ཡུལ་དུ་མ་འདྲེས་མ་ནོགས་
པར། གདོས་བཅས་རང་རྒྱུད་དུ་གཏོགས་པའི་ཤ་ཁྲག་གི་ཕུང་པོ་མ་ཡིན་པར། ཡེ་ཤེས་སྒྱུ་
མའི་ལུས་ཅན་སྣ་ཚོགས་སྣང་བའི་ཆོ་འཕྲུལ་ཅན། མཐའ་དག་རྒྱ་མཚོ་ལ་གཟའ་སྐར་ཤར་
བ་ལྟར་བཀྲ་ལམ་མེར་མཇལ། དེའི་ཚེ་ཐ་མལ་མཚན་འཛིན་གྱི་ལོག་རྟོག་འདི་རང་སར་
འགགས། ཅི་ཡང་མི་འཛིན་ངང་ལ་གང་ཡང་མ་འགགས་པའི་དག་པ་རབ་འབྱམས་ཀྱི་
བཀོད་པ་འབྱམས་ཀླས་པའི་ངང་དེར་སྨྲ་བསམ་བརྗོད་ལས་འདས་པར་དར་ཅིག་ལུས།
དེའི་ཚེ་རྗེས་ཤེས་ཀྱི་སྣང་བ་དད་སྤྲོ་འདྲེས་པ་ལྟ་བུའི་ངང་དེར་ཕྱག་དགུ་ཕྲུགས་སུ་འཚལ་ཏེ།
འཕགས་མའི་མདུན་དེར་སོང་ནས་མཎྜལ་དང་ཡན་ལག་བདུན་པ་ཕུལ། ། གངས་ཅན་
སྐྱོབས་པའི་ལྷ་གསུམ་ལ་གསོལ་འདེབས་གདུང་ཤུགས་དྲག་པོ་བྱས། ཞབས་སྤྱི་བོར་བླང་
སྟེ་སྨྲེ་སྔགས་འདོན་པའི་དབྱངས་ཀྱིས། ཀྱེ་མ་ཀྱེ་མ་རྒྱལ་ཡུམ་ཐུགས་རྗེ་ཅན། །སྙིང་སྡུག་
བུ་མོ་འཁོར་བའི་དགོན་པར་འཁྱམས། །རྟོག་ཚོགས་བརྒྱད་ཁྲིའི་ཨར་ཅིག་ཆོམ་པོས་
གཙེས། །ཡང་དག་དགེ་བའི་ནོར་བཟང་འཕྲོག་ལ་ཁད། །ཐུགས་རྗེས་ཟུངས་ཤིག་ཨཱརྱ་ཏཱ་
རེ་མ། །ད་དུས་སྙིགས་མའི་རྣམ་འགྱུར་ངོམ་པའི་ཚེ། །རྒྱལ་བསྟན་ཉི་མ་ཆུ་ལྷའི་མགྲོན་དུ་
ཕྱོགས། །བསྟན་འཛིན་བཤེས་ཚོགས་ཞི་བའི་གྲོང་དུ་བཞུད། །མདོ་སྔགས་བསྟན་པ་
ཕྱོགས་ལྷུང་སྤྲིན་གྱིས་བསྒྲིབས། །ཐུགས་རྗེས་ཟུངས་ཤིག་ཨཱརྱ་ཏཱ་རེ་མ། །ཡིད་ཅན་སྐྱེ་རྒུ་
ཐར་བའི་ངལ་སྟེགས་བྲལ། །ལས་ཉོན་ནད་ཀྱིས་རྟག་ཏུ་གཟིར་བཞིན་དུ། །མི་བཟོད་
དུཁའི་སྡུག་བསྔལ་རྒྱུ་འབྲས་སྤྱོད། །རྣམ་མཁྱེན་ཐར་བའི་གླིང་དུ་བསྒྲོད་ལ་རིང་། །ཐུགས་
རྗེས་གཟིགས་ཤིག་ཨཱརྱ་ཏཱ་རེ་མ། །ནག་ཕྱོགས་འབྱུང་པོའི་རུ་མཚོན་མཁའ་ལ་ངོམ། །ཆོས་
བྱེད་སྐྱེས་བུའི་རྒྱལ་མཚན་འོད་མདངས་ཉམས། །ཆོས་ལྟར་བཅོས་པས་ས་སྟེང་གང་བའི་
དུས། །འགྲོ་རྣམས་ལོག་པའི་ལམ་དུ་ཁ་དཀྲི་ན། །ཐུགས་རྗེས་ཟུངས་ཤིག་ཨཱརྱ་ཏ་རེ་མ། ། །
མཐའ་མ་ཀླ་ཀློའི་ཚོགས་ཀྱིས་བསྟན་ཞབས་སྡུད། །དུ་རུ་ཀཿལྔའི་ཡོ་ལངས་རབ་ཏུ་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། -
འཁྲུགས། །ཕུང་བྱེད་བདུད་ཀྱི་དམག་དཔུང་ལྷུད་དུ་ཉེ། །འདི་ཉིད་མི་སྐྱོབས་མཁྱེན་ནུས་
གང་དུ་སྟོན། །ཐུགས་རྗེས་གཟིགས་ཤིག་ཨཱརྱ་ཏཱ་རེ་མ། །ཞེས་སོགས་ཡིད་རབ་ཏུ་གདུང་
བའི་ཚིག་དུ་མ་བཏོན་ནས། འཕགས་མའི་ཕྱག་གཡས་པ་ཡིད་བཞིན་འཁོར་ལོའི་མཚན་
མཆོག་རྣམ་པར་བཀྲ་བ་དེ། བདག་གི་མགོ་ཐོག་ཏུ་བཞག་བཞིན་དུ། ཀྱེ་ཡིད་འོང་ལྷ་ལྕམ་
ཙནྡྲ་ཏཱ་རེ་ཉོན། །སྔོན་ཚེ་བསྐལ་པ་དང་པོའི་དང་པོ་རུ། །བདག་གིས་བྱང་ཆུབ་མཆོག་ཏུ་
སེམས་བསྐྱེད་ཚེ། །བུད་མེད་གཟུགས་ཀྱིས་རྫོགས་སངས་རྒྱས་པ་ནི། །སུས་ཀྱང་མི་སྨོན་
དེ་ལྟར་མ་མཆིས་པས། །ཁོ་མོས་སྨོན་ལམ་འདི་ལྟར་བཏབ་པ་ཡིན། །ཟ་མ་མོ་ཡི་གཟུགས་
སུ་བདག་སྟོན་ཏེ། །ཡིད་ཅན་རྒྱ་མཚོ་བྱང་ཆུབ་ཆེན་པོར་འགོད། །བདག་གི་མིང་ཙམ་དྲན་
པའི་མོད་དེ་ལ། །འཇིགས་པ་བརྒྱད་སོགས་དབུགས་དབྱུང་བྱེད་པ་དང་། །ཁམས་གསུམ་
འཁོར་བ་དོང་ནས་སྤྲུགས་པ་དང་། །མངོན་རྫོགས་སངས་རྒྱས་ས་ལ་མ་བཀོད་ན། །བདག་
ནི་ནམ་ཡང་འཚང་རྒྱ་མ་གྱུར་ཅིག །ཞེས་སོགས་སྨོན་ལམ་འབྲུ་ཕྲག་དུ་མ་ཡི། །ཞལ་
བཞེས་དམ་བཅའ་བྱས་ཤིང་ཞིང་འདི་རུ། །ཡེ་སངས་རྒྱས་ལ་ཡང་སངས་རྒྱས་ཚུལ་བསྟན། །
སྤྱིར་ན་འགྲོ་བ་ཡོངས་ལ་ཐུགས་རྗེ་ཆེ། །སྒོས་སུ་བོད་འབངས་དག་ལ་ཕྲིན་ལས་མྱུར། །དེ་
ཕྱིར་ཤེས་ཡོད་བསྐལ་པ་ལྡན་པ་རྣམས། །འདི་བཞིན་འཕགས་མའི་བཀའ་འདི་གཅེས་
པར་ཟུངས། །སྙིགས་མ་ལྔ་བདོའི་བསྟན་པའི་ལྷག་ཞབས་ཚེ། །ཀླ་ཀློའི་འཇུག་པས་བསྡུ་
ལ་ཉེ་བའི་སྐབས། །དམ་ལྡན་རྟེན་བཟང་མི་རྟག་རྒུད་པས་མནར། །རྒྱུ་འབྲས་འཆོལ་ན་
བདེ་སྡུག་མདོ་རྒྱུད་དྲིས། །རྒྱུ་ནོར་གཉེན་འདུན་ཕ་མ་སྐྱབས་མ་ཡིན། །གང་གིས་སྐྱོབས་ན་
བསླུ་མེད་དཀོན་མཆོག་གསུམ། །ཁྱད་པར་གངས་ཅན་སྐྱོབས་པའི་ལྷ་གསུམ་ལ། །ཉིན་
མཚན་དུས་དྲུག་གསོལ་བ་ཡང་ཡང་ཐོབ། །བདེ་ཆེན་ཞིང་དུ་མགོན་པོ་འོད་དཔག་མེད། །
པོ་ཏཱ་ལ་རུ་འཕགས་མཆོག་སྤྱན་རས་གཟིགས། །རྔ་ཡབ་གླིང་དུ་གུ་རུ་ཐོད་ཕྲེང་རྩལ། །
གཡུ་ལོ་བཀོད་ཞིང་ཨཱརྱ་ཏཱ་རེ་མ། །ཀུན་འདུས་ངོ་བོ་རྩ་བའི་བླ་མ་རྣམས། །ངོ་བོ་གཅིག་ལ་
་



དག་པ་གཡུ་ལོ་བཀོད་པའི་ཞིང་ཁམས་ཀྱི་མཐོང་སྣང་།
ལྡོག་པ་ཐ་དད་ཙམ། །དབྱེ་བསལ་མེད་པར་རང་གི་རིག་པ་དང་། །འདུ་འབྲལ་མི་དམིགས་
གདོད་ནས་མཉམ་པ་ཉིད། །འོན་ཀྱང་དུས་ཀུན་བློ་སྣ་དགེ་ལ་གཏོད། །ཡེངས་མའི་ངང་དུ་
མི་ཚེ་མ་སྐྱེལ་བར། །ཁ་ཚིག་ཙམ་མིན་སྙིང་ཁུང་རུས་གཏིང་ནས། །དད་པ་དག་སྣང་སྙིང་
རྗེ་བྱང་སེམས་དང་། །བརྩོན་འགྲུས་ཤེས་རབ་དྲན་ཤེས་བག་ཡོད་བརྟེན། །སྦྱོར་དངོས་
རྗེས་གསུམ་ཚང་ན་དོན་འབྲས་སྨིན། །ཁྱད་པར་ཐུགས་རྗེ་ཆེ་བའི་ལྷ་གསུམ་གྱི། །སྙིང་པོ་
མ་ཎི་སིདྡྷི་ཏཱ་རེ་དང་། །རང་གཞན་སྨྱུང་བར་གནས་པ་ལན་གཅིག་གིས། །བསྐལ་བ་བཞི་
ཁྲིའི་སྡིག་ལྟུང་མཐར་བྱེད་ན། །མང་དུ་གནས་པའི་ཕན་ཡོན་སྨོས་ཅི་དགོས། །དེ་བས་རྒྱུ་
འབྲས་མ་འཆོལ་སྤང་བླང་མཛོད། །ངེས་པར་གསོལ་བ་འདེབས་ནུས་སྐལ་ལྡན་རྣམས། །
བར་དོ་མེད་པར་གཡུ་ལོ་བཀོད་ཞིང་དུ། །འོང་བ་དེ་ལ་དཀའ་ཚེགས་ངལ་བ་མེད། །བསུ་
མ་བདག་ཉིད་འོང་ཞེས་དབུ་བསྙུང་བཞེས། །ང་ཡི་སྤྲུལ་པ་དགེ་བཤེས་ཐ་ཤལ་དང་། །སྐྱེས་
པ་བུད་མེད་བྱ་དང་རི་དྭགས་སོགས། །གང་འདུལ་གཟུགས་སུ་དེ་ལྟར་སྤྲུལ་པ་ནི། །བྱེ་བ་
ཕྲག་བརྒྱའི་ཚུལ་དུ་ཡོད་པས་ན། །དད་པ་དག་སྣང་གསོལ་འདེབས་སྨོན་ལམ་ཐོབ། །ཅེས་
་ གསུངས་སོ། །
ཡང་དེ་རྣམས་ལ་དད་སྤྲོ་ཚད་མ་མཆིས་པས་དབང་བཞི་བླང་བ་སོགས་སྨོན་ལམ་
ཡང་ཡང་དུ་བཏབ། སྒྲོལ་མ་དང་འབྲལ་བའི་སྡུག་བསྔལ་ནི་ལྷ་འཕོ་ལྟུང་ལས་ཐུ་བ་བྱུང་
ཡང་། སྒྲོལ་མས་བདག་ལ་ཡིད་མ་སྡུག་དང་། ཚེ་རབས་གཏན་དུ་རང་རེ་འབྲལ་བ་མེད་
ཅིང་ཁྱོད་ཀྱི་མཚན་རིག་འཛིན་སྒྲོལ་མ་ཞེས་བཏགས་པ་ཡིན་གསུངས། མ་ཟད་ང་ཡི་ཕྲིན་
ལས་ཀྱི་སྤྲུལ་པའི་ལྷ་མོ་ཞིག་དང་དུས་དྲུག་ཏུ་འབྲལ་མེད་དུ་མི་དང་མི་ལབ་པ་ལྟ་བུར་ཆོག་
པ་ཡོད་གསུངས། ཡང་སོང་བས་ཁང་ཆུང་ཞིག་ཏུ་རས་པ་དམ་པ་རྒྱ་གར་དང་མཇལ། དབུ་
སྐྱ་དཀར་པོ་ཡིད་ཙམ་ཟད་པ་སྐུ་ཤ་རྒྱས་པ་ཞིག་ལ་སྲས་བཞི་སྲས་མོ་བཞི་འདུག སྲས་མོ་
ཐ་ཆུང་ལ་སྤྱང་གྲ་མ་ཟེར། ང་ལ་བདག་ཙ་ལ་ནས་འོང་བ་ཡིན་དགའོ་ཟེར། སྒྲོལ་མའི་གར་
7



གངས་ཅན་སྐྱེས་མའི་དཔེ་ཚོགས་ལས། ། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གླུ་ཤིན་ཏུ་སྙན་པར་ལེན། བདག་ལ་སྙིང་བརྩེ་བརྩེ་བྱེད་དུ། ཡབ་ཀྱིས་ཕྱག་ཏུ་ཚེ་བུམ་ཞིག་
བསྣམས་ནས་ཡང་ནས་ཡང་དུ་བཞད་དེ་བཞུགས་དུ། བདག་ལ་སྨོན་ལམ་བཏབ་པར་ཞུས་
པས་བཞད་དེ་སྤྱན་ཧྲིག་གེས་གཟིགས་ཏེ་དགོངས་གཏད་དར་གཅིག་གནང་དུ། ཡང་ཤར་
སྒོ་ནས་ཕྱི་རོལ་དུ་འོང་། བདུད་རྩིའི་རྫིང་བུ་རུ་སོང་ནས་ཁྲུས་བྱས། འཆི་མེད་ཚེ་ཡི་བདུད་
རྩི་བཏུང་ངོ་། །
དེ་ན་ཡོད་ཚད་མཇལ་ཚད་རྣམས་བྲི་དགོས་ན་ནི་དུམ་པ་མང་པོ་ཡོད་ངེས་ཀྱང་བྲི་མ་
ནུས། ཡང་སོང་བས་ཞིང་དེ་དང་ཧ་ཅང་མི་རིང་ཞིག་ན། ཤིང་ཀན་ཊ་བ་རྩ་བ་གསེར་ལས་
བྱས་པ། སྡོང་པོ་དངུལ་ལས་བྱས་པ། ཡལ་ག་བཻཌཱུརྱ་ལས་བྱས་པ། ལོ་མ་སྨུག་ཤེལ་ལས་
བྱས་པ། མེ་ཏོག་པདྨ་རཱ་ག་ལས་བྱས་པ། འབྲས་བུ་རྡོ་ཡི་སྙིང་པོ་ལས་གྲུབ་པའི་དཔག་
བསམ་གྱི་ཤིང་ས་བཀབ་ནུས་པ་ལྟ་བུའི་ཤིང་དེར་དར་སྣ་ཚོགས་ཀྱི་འཕན་དང་མུ་ཏིག་གི་དྲྭ་
བ་དྲྭ་ཕྱེད་ལ་གསེར་གྱི་བྷུ་སི་ལི་ག་སྒྲ་དང་བཅས་དཔྱང་པའི་སྟེང་དུ། བྱ་ཡི་རྒྱལ་པོ་ཤིང་མི་
ཕྱ་ལ་ཆགས་པ། དོན་ལ་བྱ་མ་སར་དེ་ཡིན་ཡང་། མིང་གི་རྣམ་གྲངས་གཞན་བྱ་ཀ་ལན་བ་
ཞེས་བྱ་བ་དེ་བཞུགས། དེ་ནི་ལུས་པོ་རིན་པོ་ཆེ་སྣ་བདུན་ལས་གྲུབ་པ། སྤྱི་བོའི་གཙུག་ཏུ་
ནོར་བུ་སརྦ་པཱ་ལ་ཞེས་བྱ་བའི་ཐོར་ཚུགས་ཅན། མདོག་རྨ་བྱ་ལས་མཛེས་པ་དེའི་ངག་ཏུ།
སརྦ་བུདྡྷ་ཡེ་ཨེ་ཀ་པོ་ཊ་ལ་ཡཱ་ན་སུཿ ཁ་ཤིནྟཾ་སིདྡྷི་ཕ་ལ་ཧོ ཞེས་སྒྲ་དེ་བོད་སྐད་དུ་བསྒྱུར་ན།
ཐམས་ཅད་མ་ལུས་རྫོགས་པའི་སངས་རྒྱས་ཉག་གཅིག་ཐོབ་ཕྱིར་རི་བོ་ཏ་ལར་འགྲོ།
རིགས་དྲུག་འཁོར་བའི་སྡུག་བསྔལ་དང་བྲལ་ཞིང་བཟང་པོའི་དངོས་གྲུབ་སྩོལ། ཞེས་པ་
ཡིན་པར་མངོན་དེ་ན་མི་རྒན་མགོ་དཀར་པོ་ཞིག་གི་ལག་ཏུ་སྟ་རེ་ཨརྦ་ཙན་ཊ་དེ་ཐོགས་ཏེ།
ཤིང་དེའི་རྩ་བར་འདུག བདག་ནི་ཤིང་ཐོག་ལ་ལོངས་སྤྱོད་དེ་སྡོད་པའི་ཚེ་མི་དེའི་ངག་ནས།
ཨརྱ་ལོ་ཀི་ཤོ་རས་མངག་པའི་བུ། །མིང་ལ་ཀརྨ་སརྦ་མངྒ་ལ། །ཀ་རཀ་ཊ་བ་རྩ་བ་དྲུང་ནས་
འབྱིན་ཟེར་ནས། བྱ་ཚོགས་གཞན་དག་གིས། ཀྱེ་མ་ཞེས་ཅ་ཅོའི་སྒྲ་འབྱིན་ཏེ། གཤོག་པ་
༩ །
ཤིང་དེའི་རྩ་ད་ན་མི་རྒན་མ་དང་བྲལ་ཞིང་གཅིག་ཐོབ་གྱི་སྐད་དུ་བསྐྱ་



དག་པ་གཡུ་ལོ་བཀོད་པའི་ཞིང་ཁམས་ཀྱི་མཐོང་སྣང་།
ཀུག་ཀུག་བྱས་ནས། མིག་ནས་མཆི་མ་འབབ་བོ། །དེའི་ཚེ་བྱ་ཡི་རྒྱལ་པོ་དེས་ཟེར་བ།
ཤིང་ཀ་རན་ཊ་བ་མ་གཅོད་དང་། །བྱ་ཀ་རན་པ་ས་ལ་འབབ། །མི་ཁྱོད་ནི་ཚེ་རིང་ནད་མེད་
ཤོག །བྱ་ང་ནི་རི་བོ་ཏཱ་ལར་འགྲོ། །ཞེས་ཟེར་ནས་དེ་འདྲའི་གཅོད་ཚུལ་བབས་ཚུལ་རེས་མོ་
བྱེད་པར་མཐོང་ངོ༌། །ཞེས་སོགས་མཐོང་སྣང་མ་ངེས་པ་མང་ངོ༌། །དེ་ནས་འཕགས་པས་
བྱིན་གྱིས་བརླབས་པའི་དགེ་བསྙེན་གཅིག་གིས་བདག་ལ་གཟིགས་འདུག་ཏུ། བདག་གིས་
སྒྲོལ་མ་ལ་བསྟོད་པ་ཉེར་གཅིག་པ་བཏོན་པས། དེས་དེ་ལ་ཕན་ཡོན་འདི་ལྟར་ཡོད་
གསུངས། སུ་ཡི་བློ་ལ་བསྟོད་པ་འདི་འཛིན། །ཉེས་ལྟུང་མ་ལུས་དྲུང་ནས་འབྱིན་ཅིང་། །
ལགས་པའི་ཡོན་ཏན་ཡར་ངོའི་ཟླ་ལྟར། །སངས་རྒྱས་སྟོང་གིས་བྱིན་གྱིས་རློབ་འགྱུར། །ཨེ་
མ་བསྟོད་པའི་རྒྱལ་པོ་འདི་ནི། །ལན་གཅིག་ཡིད་ལ་དྲན་པ་ཙམ་གྱིས། །ཞིང་མཆོག་དམ་
པ་བདེ་བ་ཅན་དུ། །ཐེ་ཚོམ་མེད་པར་ངེས་པར་སྐྱེ་འགྱུར། །ཞེས་སོགས་འཇིག་རྟེན་དང་
འཇིག་རྟེན་ལས་འདས་པའི་ཕན་ཡོན་གཞུང་ནས་བཤད་པ་ལྟར་གསུངས་སོ། ། ་་
དེའི་ཚེ་ན་སྔོན་ཚེ་རྡོ་རྗེ་འཆང་དང་གུ་རུ་པདྨའི་དམ་ལ་གནས་ཤིང་ཟབ་རྒྱས་ཆོས་
གཏེར་གྱི་གཉེར་ཁ་སྐྱོངས་བ། བར་དུ་གངས་ལྗོངས་སྒྲུབ་རྒྱུད་རྒྱན་གཅིག་མི་ལ་བཞད་པ་
རྡོ་རྗེ་ལ། ལ་ཕྱི་གངས་དང་ཆུ་བར་རྣམས་སུ། རླུང་སེམས་དྷ་ཏཱིར་དྲངས་བའི་མཛའ་ན་མོ།
བླ་མ་མཆོག་སྤྲུལ་རྡོ་རྗེ་རིག་འཛིན་འཇིགས་མེད་མདོ་སྔགས་བསྟན་འཛིན་དང་། གྲུབ་
བརྒྱའི་གཙུག་རྒྱན་བདེ་ཆེན་རྡོ་རྗེ་སོགས་ཀྱི་སྲུང་མ་སྐུ་ཚེའི་བར་ཆད་བསལ་ཞིང་། འགྲོ་
དོན་ཕྱོགས་མེད་སྤེལ་བའི་ཁ་ལོ་བསྒྱུར་བ། མཚན་ཡོངས་སུ་གྲགས་པ་ལྷ་སྨན་རྒྱལ་མོ་
བཀྲ་ཤིས་ཚེ་རིང་མ་ཞེས་བྱ་བ་དེ་ཉིད་ཀྱིས་སྐུ་མདུན་རིན་པོ་ཆེའི་སྒྲུབ་ཁང་ནས་འབོད་སྐད་
ལན་གསུམ་བྱས་བྱུང་སྟེ། ཀྱེ་བུ་མོ་ཟླ་བ་སྒྲོལ་མ་ཁྱོད། འཇིག་རྟེན་མི་ཡུལ་དུ་ཤོག་ཅིག་
ཅེས་པའི་སྒྲ་སྐད་ལྷང་ལྷང་བདག་གིས་ཐོས་བྱུང་བའི་རྐྱེན་དེས་ངའི་ཨ་ཁུ་རིན་པོ་ཆེ་དང་
མཐུན་གྲོགས་མཛའ་བཤེས་ཕ་མ་ཐམས་ཅད་ཡོད་པ་ཁྲོམ་ཡུལ་ཡིན་པས་འགྲོའོ་སྙམ་དུ་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
སེམས་ལྷག་པར་གདུང་། དེ་ནས་གྲོགས་སྒྲོལ་མ་དཀར་མོ་ངེད་གཉིས་ཡུད་ཙམ་ཞིག་ལ་ ་
འོང་བས། མི་ཡུལ་གྱི་ཞག་ལྔ་ཉིན་མཚན་བཅུ་རེད་སོང་ཟིན། རང་གི་ཕུང་རྒོག་ལ་ཤེས་པ་
ཞུགས་པས་སྦྲིད་ཆམ་ཆམ། གསལ་སྣང་ཡེ་མེད་པ་ཞིག་བྱུང༌། དེའི་དར་ཅིག་ནས་ཞིང་
ཁམས་མཐོང་སྣང་ལ་དད་སྤྲོ་དང་། དམྱལ་བའི་ལས་སྣང་ལ་ཡིད་རབ་ཏུ་སྐྱོ་བཞིན་པའི་
ངང་ལ་གཉིད་སད་པ་ལྟར་གྱུར། ཨ་ཁུ་དྲུང་པ་ང་ཡི་མདུན་དུ་ཚེ་མདའ་ཞིག་བསྣམས་ཏེ་
སྤྱན་དཀར་དམར་གྱི་ལེར་གཟིགས་ནས་བཞུགས་འདུག རང་ཅུང་ཟད་ཁྲེལ་བ་ལྟ་བུས་ཅི་
ཡང་སྨྲ་མི་ཕོད་པ་ཞིག་ཏུ་གྱུར། རི་ཥིའི་སྨན་ཆར་དང་རྣམ་འཇོམས་ཀྱི་བསྒྲུབ་པའི་ཆུས་
ཁྲུས་བྱས། ཀུན་གྱི་འོ་མ་བརྒྱལ་ལམ་སོགས་ངུ་དགོད་སྣ་ཚོགས་བྱེད། ཁྱོད་ལྟོག་ཡོད་སྐོམ་
ཡོད་ཟེར་ཏེ་བཟའ་བཏུང་རྣམས་མགོ་ཐོག་བྱོ་བ་ལྟ་བུ་བྱེད་པས། ང་ནི་སྐོམ་ལྟོག་གི་སྡུག་
བསྔལ་གཏན་ནས་མ་མྱོང་སྨྲས་ཀྱང་བདེན་པར་མི་འཛིན་པར་ཀུན་གྱིས་ཟོ་ཞིག་འཐུང་
ཞིག་ཟེར། ཐམས་ཅད་ཀྱང་རྔ་མོང་རྗེའུ་ཕྲུག་སྟོར་ནས་སླར་རྙེད་པ་ལྟར་དགའ་སྤྲོ་དཔག་
མེད་ཐོབ་བཞིན་ཚོགས་ཀྱི་དགའ་སྟོན་ལ་རོལ་བར་བྱས་སོ། །དེ་ནས་ཞག་གཅིག་གཉིས་
ངལ་བསོས་ནས། སླར་བཅོས་སླད་མེད་པར་དཔལ་རི་པོ་ཏཱ་ལ་གཡུ་ལོ་བཀོད་པ་དམྱལ་
སྣང་རྣམས་གྱི་ཟུར་སྤྲུལ་སྐུ་ཁོ་ནས་བྲིས་པའོ། །
༈ འདིར་སྨྲས་པ། མཐའ་ཡས་རྒྱལ་བ་ཡོངས་ཀྱི་གསང་བ་གསུམ། །དབྱེར་མེད་
གཅིག་བསྡུས་རྒྱལ་ཡུམ་ཏཱ་རེ་མའི། །ཐུགས་རྗེའི་གཟི་འོད་སྙིང་ལ་ཕོག་པའི་མོད། །ཡིད་
ཀྱི་མུན་པ་མ་ལུས་སེལ་བར་མཛད། །སྔོན་སྨོན་དབང་གིས་དག་པའི་ཞིང་ཁམས་ནི། །
མངོན་སུམ་སྙིང་གི་མེ་ལོང་གསལ་བའི་མཐར། །ཕྱོགས་ལྷུང་ཕྲག་དོག་གདོན་གྱིས་མ་
གཙེས་པའི། །སྒྲོ་སྐུར་ཀུན་བྲལ་ཡང་དག་གཞུང་བཟང་པོ། །འདི་ཀོ་བླ་མའི་བཀའ་དྲིན་
ཉིད་ལས་བྱུང་། །དེ་ཕྱིར་་་་དཔེ་མི་གསལ་དགེ་བའི་བཤེས། །དམ་པ་རྣམས་ལ་གུས་པས་ཕྱག་
བགྱིད་ན། །སྐྱེ་བ་ཀུན་ཏུ་བྱིན་གྱིས་རློབས་པར་མཛོད། །སརྦ་མངྒ་ལཾ། བཀྲ་ཤིས།
10



༄༅། །ཤེས་རབ་ཆོས་ཀྱི་སྒྲོན་མའི་པོ་ཏཱ་ལའི་དག་སྣང་འཕྲལ་ཡུན་
་་ སྨན་པའི་གསོས་སྦྱིན་པད་དཀར་ཆུན་པོ་
ཞེས་བྱ་བ་བཞུགས་སོ། ། །
སྙིང་རྗེའི་གཏེར་ཆེན་འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་
ལ་ཕྱག་འཚལ་ལོ། །བུ་མོས་ཇི་བཞིན་སྨྲ་བར་མི་ནུས་ཀྱང་། རི་བོ་ཏཱ་ལའི་ལོ་རྒྱུས་ཉུང་དུ་
ཞིག་ཞུ་ན། རྒྱ་གར་རྡོ་རྗེའི་གདན་གྱི་ཤར་ལྷོའི་མཚམས་ན། རི་བོ་ཏཱ་ལ་ཟེར་བ་དེ་འདུག །
ས་ཕྱོགས་ཐམས་ཅད་མེ་ཏོག་མཛེས་པས་ཁེབས་པ། རིན་པོ་ཆེའི་དཔག་བསམ་གྱི་ལྗོན་
ཤིང་སྐྱེས་པ། བདུད་རྩིའི་ཆུ་མིག་འཁྱིལ་བ། བྱ་ཚོགས་རྣམས་ཀྱིས་ཆོས་ཀྱི་སྒྲ་དབྱངས་
སྒྲོགས་པ། སྐྱེ་བ་ཐམས་ཅད་མེ་ཏོག་ལས་སྐྱེས་པ། དབྱར་དགུན་དུས་བཞི་མི་འགྱུར་བ།
སྡུག་བསྔལ་གྱི་མིང་ཙམ་ཡང་མེད་པ། བདེ་སྐྱིད་ཀྱི་སྣང་བ་དཔག་ཏུ་མེད་པ། ས་ལ་གནས་
པའི་བྱང་ཆུབ་སེམས་དཔའ་སེམས་མ་རྣམས། ཟས་སུ་རོ་བརྒྱ་ལྡན་པའི་ཟས་མཆོག །གོས་
པཉྫ་ལི་ཀ །བཏུང་བ་ལྷ་ཡི་བདུད་རྩི། སྐྱེ་རྒ་ན་འཆི་ཡིས་དབེན་པ། དེ་བཞིན་གཤེགས་
པའི་ཚོགས་ལ་བསྙེན་བཀུར་བརྩོན་པ། ཐུགས་རྗེ་ཆེན་པོ་ཆོས་ཉན་པ། ཚད་མེད་པའི་སྙིང་
རྗེས་རྒྱུད་གྲོལ་བ། ཡན་ལག་བརྒྱད་ལྡན་གྱི་ཁྲུས་ཀྱི་རྫིང་བུ་ལ་བརྩེ་བ། དེ་ན་རང་བྱུང་
ལྷུན་གྱིས་གྲུབ་པའི་གཞལ་ཡས་ཁང་མཛེས་ཤིང་ཡིད་དུ་འོང་བ། མ་འདྲེས་རིམ་ལྔའི་རྩིག་པ།
ཕྱི་གསལ་ནང་གསལ་འཇའ་ཚོན་འོད་ཀྱི་དྲྭ་བས་མཛེས་པ། ཉི་ཟླ་སྟོང་ཕྲག་གི་མཐོང་སྐར་
ཡོད་པ། ཤེལ་གྱི་ཀ་བ་སྟོང་ཕྲག་གིས་བཏེགས་པ། རཏྣའི་ཚོགས་ཀྱི་གདུང་མས་མཛེས་པ།
གཡུ་ཡི་གྲལ་ཕྱམས་བྱུ་རུའི་ཁ་བད། མུ་ཏིག་གི་ཐེམ་སྐས། རིན་པོ་ཆེ་སྣ་ལྔའི་གཞལ་ཡས་
། 1



， ༡་
་
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཁང་གི་ཕྱི་རོལ་ཏུ་པདྨ་རཱ་གའི་འདོད་སྣམས་ལ་མཆོད་པའི་ལྷ་མོ་སྟོང་ཕྲག་དུ་མས་གར་
བརྩེ་བ། སྟེང་དུ་གསེར་གྱི་རྒྱ་ཕིབ་དར་དཀར་གྱི་གདུགས། ཆོས་ཀྱི་འཁོར་ལོ་ལ་རི་དྭགས་
ཉན་ཅིང་འདུད་པ། གཞལ་ཡས་ཁང་གི་ཕྱོགས་བཞིར་ཆུ་སྲིན་གྱི་ཁ་ནས་མུ་ཏིག་གི་ཆུན་
འཕྱང་དཔྱངས་པ། དྲིལ་བུ་དང་གཡེར་ཁའི་སྒྲ་སྙན་སྒྲོགས་པ་ཕྱོགས་ན་སྒོ་བཞིས་མཛེས་
པ་དེའི་ནུབ་སྒོ་ནས་སོང་བས་ཡེ་ཤེས་ཀྱི་ལྷ་མོ་དང་ཞལ་མཇལ། གཞལ་ཡས་ཁང་གི་ནང་
དུ་སོང་བས་མིག་འཕྲུལ་ལྟ་བུའི་འདོད་ཡོན་ལོངས་སྤྱོད་ཚད་མེད་པ། ལྷ་ཆེན་འཕྲུལ་
དགའི་སྤྱོད་ཡུལ་ལས་འདས་པའི་མཆོད་ཚོགས་དཔག་མེད་བཤམས་པའི་དབུས་སུ་པད་
དཀར་འདབ་མ་འབུམ་བརྡལ་གྱི་སྟེང་དུ་འཕགས་པ་སྤྱན་རས་གཟིགས་འཇིག་རྟེན་དབང་
ཕྱུག་འགྲོ་འདུལ་ཐུགས་རྗེ་ཆེན་པོ་གཞོན་ནུ་བཅུ་དྲུག་ལོན་པའི་ན་ཚོད་ཙམ་སྐུ་མདོག་
དཀར་གསལ་ཞལ་གཅིག་ཕྱག་བཞི་པ་དང་པོ་གཉིས་ཐལ་སྦྱར་ནོར་བུ་འཛིན་པ་གཡས་པ་
འོག་ཤེལ་ཕྲེང་དང་། གཡོན་འོག་ཨུཏྤལ་དཀར་པོ་སྙན་ཐད་ཁ་གྱེས་པ་མཚན་དང་དཔེ་བྱད་
བལྟ་བས་མི་ངོམས་པ། དར་དང་རིན་པོ་ཆེའི་རྒྱན་སྣ་ཚོགས་གསོལ་བ། རི་དྭགས་ཀྲིཥྛ་ས་
རའི་ལྤགས་པས་ནུ་གཡོན་བཀབ་པ། ཞབས་གཉིས་རྡོར་སྐྱིལ་དུ་བཞུགས་པ་འོད་ཟེར་མུ་
མེད་པ་འཕྲོ་བ་ཞིག་བཞུགས། དེ་ནས་བདག་གི་གྲོགས་སྒྲོལ་མའི་ཞལ་ནས། གནས་འདི་
ནི་མེ་ཏོག་བརྒྱན་པའི་ཡུལ། །ཞིང་འདི་ནི་རིན་ཆེན་གཞལ་ཡས་ཁང་། །ལྷ་འདི་ནི་རྒྱལ་
ཀུན་ཐུགས་རྗེའི་ལྷ། །འཁོར་འདི་ནི་སེམས་དཔའ་སེམས་མའི་འཁོར། །ཁྱོད་བསྐལ་
བཟང་གུས་པས་ཕྱག་མཆོད་འབུལ། །ལས་འབྲེལ་བ་བཟང་པོའི་སྨོན་ལམ་ཐོབ། །ཅེས་
གསུངས་པས་བདག་གི་ཡིད་རབ་ཏུ་དྭངས་ཤིང་སྤྲོ་བ་དང་བཅས་པའི་ཕྱག་འཚལ་བཞིན་དུ།
སྤྱན་རས་གཟིགས་དབང་ཐུགས་རྗེ་ཅན། །ཐུགས་རྗེའི་འོད་ཟེར་ཕྱོགས་བཅུར་འགྱེད། །བླ་
མ་མཆོག་དང་དབྱེར་མེད་པའི། །འཁོར་ཚོགས་བཅས་ལ་གུས་ཕྱག་འཚལ། །དངོས་ཡིད་
བླ་མེད་མཆོད་ཚོགས་འབུལ། །སྡིག་ལྟུང་སྙིང་ནས་འགྱོད་བཤགས་སྡོམ། །ཟག་བྲལ་དགེ་



ཤེས་རབ་ཆོས་ཀྱི་སྒྲོན་མའི་པོ་ཏཱ་ལའི་དག་སྣང་འཕྲུལ་ཡུན་སྨན་པའི་གསོས་སྦྱིན། །
ལ་རྗེས་ཡི་རངས། །མྱ་ངན་མི་འདའ་རྟག་བཞུགས་ནས། །ཟབ་རྒྱས་ཆོས་འཁོར་རྒྱུན་
བསྐོར་གསོལ། །དགེ་ཚོགས་མཁའ་མཉམ་འགྲོ་དྲུག་ཀུན། །འཕགས་མཆོག་གོ་འཕང་
མྱུར་འཐོབ་བསྔོ། །ཚེ་རབས་ཀུན་ཏུ་ཐུགས་རྗེ་ཆེ། །ཉིད་དང་འབྲལ་མེད་བྱིན་རླབས་ཞུ། །
ཞེས་སྙིང་ནས་གསོལ་བ་བཏབ་པས་འཕགས་མཆོག་ཐུགས་རྗེ་ཅན་གྱི་ཞལ་འཛུམ་པའི་
མདངས་ལྡན་པས་ཚངས་པའི་དབྱངས་དལ་རིང་སྙན་འཇེབ་འཁོར་གྱི་དཀྱིལ་འཁོར་
ཡོངས་ལ་ཁྱབ་པའི་གསུང་གི་རང་སྒྲ་བསྒྲགས་པ་བདག་གིས་འདི་ལྟར་ཐོས་ཏེ། ཨོཾ་མ་ཎི་
པདྨེ་ཧཱུྃ་ཧཱི། ང་ཡི་བླ་མ་སྙིང་རྗེ་ཆེན་པོ་ཡིན། །ང་ཉིད་རྒྱལ་ཀུན་ཐུགས་རྗེ་རང་གཟུགས་ལྷ། །
ང་ཡི་ཕྲིན་ལས་སྙིང་རྗེའི་ཡུལ་གྱུར་འགྲོ། །ཉམ་ཐག་འགྲོ་ཀུན་ལྷག་པར་ཐུགས་རྗེས་
འཛིན། །བུ་མོ་ཁྱོད་ཀྱང་སྙིང་རྗེའི་སེམས་ལྡན་པས། །ཞིང་འདིར་ང་མཐོང་སྐལ་བཟང་ད་
ལྟ་ཐོབ། །ང་ལ་དད་མོས་ཕྱག་མཆོད་འབྲེལ་ཚད་ཀུན། །སྔོན་སྔོན་མཐུ་ཡིས་བདེ་ཆེན་ཞིང་
དུ་འདྲེན། །སྙིང་རྗེའི་དབང་གིས་མཁའ་མཉམ་འགྲོ་དྲུག་དང་། །ལྷག་པར་གངས་ཅན་བོད་
ཀྱི་སྐྱེ་རྒུ་ཀུན། །ང་ཡི་མཚན་ཐོས་དད་ཕྱག་འབྲེལ་ཚད་རྣམས། །ཐུགས་རྗེའི་རྗེས་འཛིན་
ཐུགས་རྗེ་ཆེ་ཞེས་གྲགས། །ལྷག་པར་མགོན་མེད་ཡོངས་ལ་དུས་དྲུག་ཏུ། །ཐུགས་རྗེའི་ཡེ་
ཤེས་སྤྱན་རས་ཐོག་མེད་ཀྱིས། །ཀུན་ཏུ་གཟིགས་པ་མི་དཔོན་སྡིག་སྡུག་ལས། །གཏན་ཏུ་
བསྐྱབས་པས་སྤྱན་རས་གཟིགས་ཞེས་གྲགས། །ང་ཡི་སྐུ་བསྒོམ་མཚན་དྲན་སྙིང་པོ་བཟླ། །
སྨྱུང་བར་གནས་ལ་བརྩོན་པ་གང་སུ་དག །མཚམས་མེད་སྡིག་ལྡན་ཡིན་ཀྱང་བདེ་ལྡན་
ཞིང་། །འདྲེན་ཕྱིར་འཇིག་རྟེན་དབང་ཕྱུག་ཞེས་སུ་གྲགས། །ང་ཉིད་མཐོང་ཐོས་དྲན་རེག་
སེམས་ཅན་ཀུན། །བདེ་ལྡན་འོད་དཔག་མེད་པའི་ཆོས་གྲལ་དུ། །འབད་མེད་འདྲེན་པའི་
སྔོན་སྨོན་མཐུ་བཙན་པས། །འཁོར་བ་རང་གྲོལ་ཞེས་པར་རྒྱལ་བས་བསྔགས། །ཀྱེ་མ་ད་
དུས་རྒྱལ་བའི་བསྟན་ཞབས་འདིར། །ང་ཡི་ཐུགས་རྗེས་ལྷག་པར་བསྐྱང་མོད་ཀྱང་། །
དཔྱངས་ཐག་ཆད་པའི་ལྕགས་ཀྱུ་ཇི་བཞིན་དུ། །དད་མོས་བྲལ་བའི་མི་དགེ་དབང་བཙན་
13



་ གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཕྱིར། །ཐུགས་རྗེས་གཟིགས་ལ་བྲོས་པ་བཞིན་དུ་སོང་། །བྱང་བསྟན་ཕུག་པར་ཉི་མའི་ཟེར་
སྒུག་བཞིན། །རྒྱལ་ཀུན་ཐུགས་རྗེ་སྣང་བའི་འཇུག་བྲལ་བ། །ངེད་ཀྱི་ཐུགས་རྗེ་ཕྱོགས་ལྷུང་
ཡིན་མོད་ཀྱང་། །རང་བཞིན་ཚུལ་མིན་ལོག་རྟོག་གོམས་ཆེ་བའི། །ལོག་ལམ་ངན་འགྲོའི་
མུན་ཁྲོད་ཡང་ཡང་འཁྱམས། །ཚུལ་འདི་རང་བྱས་རང་ལ་སྡིག་མཐོང་ནས། །ང་ཡི་གདུལ་
བྱ་མགོན་མེད་སྙིང་རེ་རྗེ། །དུས་ཀྱི་སྙིགས་མར་ནད་མཚོན་མུ་གེས་མནར། །ཚེ་ཡི་སྙིགས་
མ་གློ་བུར་བདུད་ཀྱིས་འཕྲོག །གཏམ་གྱི་སྙིགས་མ་གཡོ་རྒྱུས་བསླུ་བྲིད་མཁས། །ཟས་ཀྱི་
སྙིགས་མ་ལོག་འཚོ་དང་དུ་ལེན། །ལྟ་བའི་སྙིགས་མ་རྟག་ཆད་གཡང་ཁ་རུ། །རྒྱལ་བའི་
ཕྱག་གིས་བཀག་ཀྱང་མི་ཁོག་པར། །སྲེད་བཞིན་ཐེ་ཚོམ་མེད་པར་སྡུག་བསྔལ་ལམ། །
བདེར་རློམ་རྒྱུག་འདྲའི་ལས་ངན་སྙིང་རེ་རྗེས། །ད་རིས་རང་ཤ་རང་ལ་ཚ་བས་ན། །རང་
སྡུག་རང་ཤོལ་རང་བྱས་རང་མནར་བའི། །སྔར་བྱས་ལས་ཉོན་མཚང་ཆེན་དྲན་བྱས་ལ། །
རང་གྲོས་རང་ལ་འདེབས་རིན་གངས་ཅན་པ། །བརྒྱ་ལམ་དལ་འབྱོར་རྟེན་ཐོབ་ད་རེས་
ཙམ། །དགེ་བའི་བཤེས་འཕྲད་དམ་ཆོས་བསྒྲུབས་པ་དང༌། །མཐུན་རྐྱེན་འཛོམས་པ་ཚེ་
མཇུག་འདི་ཀ་ཙམ། །དུས་འདིར་ཁས་ཉེན་འདམས་ཁ་འཆུག་གྱུར་ན། །ཕྱིས་ནས་ངན་
འགྲོར་དུཁའི་ཁ་བརྒྱུད་དེ། །དཀོན་མཆོག་མཚན་ཐོས་ཙམ་ཡང་རྙེད་དཀའ་ཞིང་། །འཆི་
བདག་གཤིན་རྗེ་འཇིགས་པའི་སུན་མ་དེ། །ནམ་འོང་ཆ་མེད་སེམས་ལ་རྟེན་བཟང་འདིར། །
སྙིང་པོ་དམ་པའི་ལྷ་ཆོས་ཉམས་ལེན་རེམ། །ཆོས་ཀྱང་ལྟར་སྣང་འཇིགས་སྐྱོབས་ལེགས་
སྨོན་གྱི། །ཚུལ་འཆོས་ཙམ་མིན་དགེ་མིན་སེམས་ལ་ལྟོས། །དགེ་བའི་ཞིང་ལ་དལ་རྟེན་
ཐོབ་དུས་འདིར། །དགེ་ཚོགས་ས་བོན་བླང་དོར་མ་འཆོལ་ཐོབ། །དགེ་བའི་ཆུ་ལུད་དྲན་
ཤེས་བག་ཡོད་གསུམ། །དགེ་བའི་རྐྱེན་བྱེད་འཆི་བ་མི་རྟག་སེམས། །དགེ་བའི་སོ་ནམ་
གུས་རྟག་བརྩོན་འགྲུས་རྩོམ། །དགེ་བའི་རྩ་བ་ཡིད་ཆེས་དད་པ་ཡིན། །དགེ་བའི་སྡོང་པོ་
སྙིང་རྗེའི་ལྷག་བསམ་ཡིན། །དགེ་བའི་སྙིང་པོ་སྨོན་འཇུག་བྱང་སེམས་ཡིན། །དགེ་བའི་
14



ཤེས་རབ་ཆོས་ཀྱི་སྒྲོན་མའི་པོ་ཏཱ་ལའི་དག་སྣང་འཕྲུལ་ཡུན་སྨན་པའི་གསོས་སྦྱིན།
ཡལ་འདབས་ཕ་རོལ་ཕྱིན་དྲུག་ཡིན། །དགེ་བའི་ལོ་འདབས་མོས་བསྔོ་ཡི་རངས་ཡིན། །
དགེ་བའི་མེ་ཏོག་བསྡུ་དངོས་རྣམ་བཞི་ཡིན། །དགེ་བའི་འབྲས་བུ་སྟོང་ཉིད་སྙིང་རྗེ་ཆེ། །
དགེ་བའི་ལྗོན་བཟང་འདི་བཞིན་བསྐྱེད་གྱུར་ན། །རང་གཞན་འཕྲལ་ཡུན་སྨན་པའི་འདོད་
འབྱིན་པ། །མི་བསླུ་རྟེན་འབྱུང་ངེས་པའི་རང་བཞིན་ཡིན། །དགེ་ཚོགས་ལྗོན་བཟང་སྲུང་
ཐབས་མི་ལྡན་པས། །བར་མ་དོ་རུ་ཡང་ཡང་ཆུད་འཛའ་བས། །རྨོངས་པས་རྒྱུ་འབྲས་ལོག་
ལྟ་ཆོས་སྤོང་དང་། །བཏུལ་ཞུགས་ཉམས་པ་དགེ་བའི་སད་ཆེན་ཡིན། །ཞེ་སྡང་ཁྲོ་དང་
མཁོན་འཛིན་ཕྲག་དོག་པ། །དགེ་སྨྲས་གསོད་པའི་སེར་བ་དྲག་པོ་ཡིན། །རྙེད་བཀུར་
ཆགས་དང་ཁྱིམ་ལ་ཡང་ཡང་འཁྱེན། །དགེ་རྩ་སྐྱེལ་བར་བྱེད་པའི་ཁོང་སྲིན་ཡིན། །མངོན་
པའི་ང་རྒྱལ་རྒྱགས་དང་ཁེངས་སེམས་ཀྱིས། །བླ་མ་བྱང་སེམས་བརྙས་བྱེད་ཁྱད་གསོད་པ། །
དགེ་ཚོགས་རུང་མིན་བགྱིད་པའི་བཙའ་ཐན་ཡིན། །འདི་དག་རྣམ་སྨིན་སྡུག་བསྔལ་ཆེར་
བསྐྱེད་ཅིང་། །དགེ་བའི་ནོར་མང་འཛོམ་པའི་དགྲ་ཆེན་ཡིན། །དེ་དག་གཉེན་པོ་ཤེས་རབ་
རྣམ་གསུམ་དང་། །དྲན་ཤེས་བག་ཡོད་བརྟེན་དང་དགེ་སྦྱོང་གི། །ཆོས་བཞིན་རྒྱུན་བརྟེན་
གཞན་གྱི་དཔལ་ལ་དགའ། །མི་རྟག་སྐྱོ་ཤེས་ཞེན་ལོག་གཏིང་ནས་དྲན། །ཁེངས་བསྐྱུངས་
དག་སྣང་ཕྱོགས་མེད་སྦྱང་བ་ཡི། །སྲུང་བཟློག་འདི་དག་རྒྱུན་དུ་འབྲལ་མེད་མཛོད། །དང་
པོ་དད་མོས་སྙིང་རྗེས་ཀུན་བསླང་སྟེ། །དུས་ཁྲིམས་ཡན་ལག་བརྒྱད་པའི་སྡོམ་ཁྲིམས་
མནོས། །སྒོ་གསུམ་རྣམ་གཡེང་སྤོངས་ལ་སེམས་རྩེ་གཅིག །གང་སྣང་རྒྱལ་བ་ཀུན་འདུས་
སྤྱན་རས་གཟིགས། །སྒྲ་གྲགས་སྙིང་པོ་ཡི་གེ་དྲུག་མའི་སྒྲ། །དྲན་རྫོགས་དམིགས་མེད་
བྱང་ཆུབ་སེམས་ཀྱི་བབ། །ཁྱེར་སོ་གསུམ་དང་མི་འབྲལ་ངང་ཉིད་ནས། །གཅིག་ཆོག་ཡི་
གེ་དྲུག་མ་རྒྱུན་དུ་འབོད། །དུས་གསུམ་རང་གཞན་དགེ་ཚོགས་གཅིག་བསྡོམ་སྟེ། །འགྲོ་
ཀུན་སངས་རྒྱས་མྱུར་དུ་ཐོབ་པའི་ཕྱིར། །སྲས་བཅས་རྒྱལ་བའི་རྗེས་འགྲོའི་བསྔོ་སྨོན་གྱིས། །
མཚམས་སྦྱོར་རྟ་བཟང་སྲབ་ཀྱིས་ཁ་བསྒྱུར་འདྲ། །རྒྱུན་དུ་དགེ་སྦྱོང་ཆོས་བཞིར་འབད་
15



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གྱུར་ན། །འཆི་ཁ་བདེ་བ་ཅན་གྱི་ཞིང་མཆོག་དེར། །སྤྲོ་དགའི་ངང་ནས་ང་ཡི་འདྲེན་པ་ལ། །
ཐེ་ཚོམ་མེད་དོ་བོད་འབངས་ཡོངས་ལ་སྤེལ། །ཡིད་གཉིས་མ་བྱེད་ཤ་ཚའི་སྙིང་གཏམ་ཡིན། །
ཚེ་འདིར་མ་ཞེན་རྨི་ལམ་སྐྱིད་སྣང་འདྲ། །སྡིག་ལ་མ་རྔམ་རང་སྡུག་ཟད་མཐའ་མེད། །ཆོས་
བརྒྱད་མ་སྒྲུབ་རང་མགོ་རང་གཡོག་ཡིན། །ཤོམ་ར་མ་མང་སང་ཙམ་འཆི་བ་སེམས། །
འབུང་གསུམ་དམ་པའི་ཆོས་ལ་སྙིང་ནས་རེམ། །རང་དྲིན་རང་ལ་ཆེའོ་བོད་འབངས་ཀུན། །
ཁྱོད་ཀྱང་དེ་བཞིན་བསམ་སྦྱོར་རབ་དགེ་བས། །མ་ཎི་ཏཱ་རེ་རྒྱུན་དུ་བསྒྲོག་བྱ་ཞིང་། །ཀུན་
ལ་དགེ་བའི་བསྐུལ་མ་ཅི་ནུས་ཐོང་། །ཕྱི་མ་གང་འདོད་ཞིང་བཟང་ཕྱིན་པས་ཆོག །ང་དང་
འབྲལ་མེད་བུ་མོ་དགེས་བཞིན་དོང་། །ཞེས་གསུངས་པས། དད་སྤྲོ་མཆོག་ཏུ་ཐོབ་ཅིང་།།
བྱིན་རླབས་ཞུ་བའི་དམིགས་འདུན་དང་བཅས་ཏེ། སྤྱན་རས་གཟིགས་དབང་ཁྱེད་སྐུ་ཅི་
འདྲ་དང་སོགས་བསྟོད། ལག་ཐལ་མོ་སྦྱར་བཞིན། ཕྱི་འགྲོས་ཀྱིས་ཡང་ཡང་མཇལ་བཞིན་
སྨོན་ལམ་བཏབ་པས། འཕགས་པའི་ཞལ་ནས། གང་གིས་མོས་པའི་ཡིད་བྱེད་པ། །དེ་ཡི་
མདུན་ན་ང་བཞུགས་ཏེ། །དབང་བསྐུར་བྱིན་གྱིས་རློབས་པ་ལ། །ཐེ་ཚོམ་མེད་དོ་ཏཱ་རེ་མ། །
ཞེས་གསུངས་བདེན་པར་གསུངས་པའི་ཚིག་དེ་ལ་ལྷག་པར་ཡིད་ཆེས་ཀྱི་དད་པ་ཐོབ་སྟེ་
དགའ་སྤྲོ་དང་བཅས་རྒྱལ་བའི་གཞལ་ཡས་ཁང་པའི་ནང་ཁྱམས་ནས་བསྐོར་བ་ལན་ .
གསུམ་བྱས་ཏེ། སྐྱེ་ཀུན་བླ་མ་འཕགས་པའི་རྒྱལ་པོ་དང་། །འབྲལ་མེད་ཆོས་ཀྱི་དཔལ་ལ་ ་
ལོངས་སྤྱོད་ཅིང་། །ས་དང་ལམ་གྱི་ཡོན་ཏན་རབ་རྫོགས་ནས། །སྤྱན་རས་གཟིགས་དབང་
གོ་འཕང་མྱུར་ཐོབ་ཤོག །ཅེས་བརྗོད་དེ་འོང་མི་ཕོད་པ་ཙམ་གྱིས་སེམས་འཕྲང་བཞིན་དལ་
གྱི་ཕྱི་མིག་ཡང་ཡང་བཅས་པས་འོང་ངོ་། །
. དེ་ནས་ང་ཡི་ངོ་ཤེས་མཁན་ནི། བཟུར་བའི་ཕྱོགས་ནས་སྦྱིན་པ་དོན་ལྡན། མཆོག་
གྲུབ། ཆོས་དཔལ་བཟང་པོ། ཡོན་ཏན། པདྨ་ཆོས་དབང་། ཨ་རྡོར། ཚུལ་ཁྲིམས་མཚོ།
རིག་འཛིན་བཟང་མོ། ཨ་པོ་ཆུང་། ཁ་ལ་རྣམས་དང་། འཛིང་བ། སྡེ་དགེ་བ། གེ་རི་པདྨ་ཚེ་
16



ཤེས་རབ་ཆོས་ཀྱི་སྒྲོན་མའི་པོ་ཏཱ་ལའི་དག་སྣང་འཕྲུལ་ཡུན་སྨན་པའི་གསོས་སྦྱིན།
བརྟན། འགྲུ་གུང་བསྟན་འཕེལ། ཀརྨ་བཟང་པོ། གྱ་ཟུར་པ། ཨ་ཁུ་དབང་མཆོག །པདྨ་
བཟང་པོ། ཁྲོམ་དགེ་བ། ཨ་ཁུ་རྒྱལ་མཚན། སྦྱིན་པ། བསོད་རྒྱལ། ཐེག་མཆོག །གཡོག་
རྡོ་རྗེ་སོགས་དང་། ཚེ་སྔོ། སྐྱོམ་རིན་ཆེན་དེ། ཁྲོམ་དགེའི་སློབ་རྒྱུད་དེ་རྣམས་ངེས་པར་
བཞུགས་འདུག །ངོ་མི་ཤེས་པའི་སྐྱེ་བོ་ཕོ་མོ་དག་ཀྱང་བསམ་གྱིས་མི་ཁྱབ་པར་སྣང་ངོ༌། ། །
༈ སྐབས་ཀྱི་འཕྲོས་དོན། སྔ་མའི་རྒྱབ་སྐྱོར་ལུང་གི་ངེས་པ་ཅུང་ཟད་སྐྱེད་པའི་ཕྱིར་
དེ་ཡང་རྒྱལ་བ་ཐམས་ཅད་ཀྱི་སྙིང་རྗེའི་རང་གཟུགས་འཕགས་མཆོག་སྤྱན་རས་གཟིགས་
དབང་དེ་ཉིད་ནི། སྔོན་བསྐལ་བ་གངྒཱའི་ཀླུང་གི་བྱེ་མ་སྙེད་འདས་པའི་དུས་ནས། ཞིང་འདི་
ཉིད་དུ་བསྐལ་པ་ཆེན་པོ་འཛིན་པ་ཞེས་བྱ་བ་ཞིག་ཏུ་བྱུང་བའི་ཚེ་ཡབ་རྒྱལ་པོ་འཁོར་ལོས་
སྒྱུར་བ་རྩིབ་ཀྱི་མུ་ཁྱུད་ཅེས་བྱ་བ་དེའི་སྲས་སྟོང་ཕྲག་གཅིག་ཏུ་བྱུང་བའི་ཚེ། ཐུ་བོ་མིག་མི་
འཛུམ་པ་རུ་གྱུར་པའི་ཚེ་དེ་བཞིན་གཤེགས་པ་རིན་ཆེན་སྙིང་པོའི་ཞབས་དྲུང་དུ་དང་པོ་བྱང་
ཆུབ་མཆོག་ཏུ་སེམས་བསྐྱེད་པའི་ཚེ་ན་སྤྱིར་འགྲོ་དྲུག་སེམས་ཅན་ཡོངས་ལ་ཐུགས་རྗེ་ཆེན་
པོས་ཉེ་བར་དགོངས་ཤིང་། ལྷག་པར་དུ་སྡུག་བསྔལ་རྒྱུ་འབྲས་ལ་གནས་པའི་ཉམ་ཐག་
མགོན་མེད་ཀྱི་འགྲོ་བ་རྣམས་ཀྱི་བདག་ཉིད་ཡིད་ཀྱི་ལམ་དུ་དྲན་ཞིང་མིང་བརྗོད་པར་གྱུར་
མ་ཐག་ཏུ་དེ་དག་སྡུག་བསྔལ་དང་བྲལ་ནས་སྡུག་བསྔལ་མཐར་བགྱིད་མ་བྱས་པ་དེ་སྲིད་
དུ་བདག་ཡོངས་སུ་འཚང་རྒྱ་བར་མ་གྱུར་ཅིག །ཅེས་གསུངས་ཤིང་དམ་བཅས་ཏེ། ཟབ་པ་
དང་རྒྱ་ཆེ་བའི་སྤྱོད་པ་ཡོངས་སུ་རྫོགས་པའི་ཚེ་དེ་ལ་བྱང་ཆུབ་སེམས་དཔའ་ཆེན་པོ་སྤྱན་
རས་གཟིགས་ཞེས་མཚན་གསོལ་ཞིང་། མ་འོངས་པ་ན་བདེ་ལྡན་པདྨོ་ལྗོངས་ཀྱི་ཞིང་དུ་
རྒྱལ་མཆོག་མགོན་པོ་འོད་དཔག་ཏུ་མེད་པའི་རྒྱལ་ཚབ་དེ་བཞིན་གཤེགས་པ་འོད་ཟེར་
ཀུན་ནས་འཕགས་པ་དཔལ་བརྩེགས་ཀྱི་རྒྱལ་པོ་རུ་གྱུར་ནས་འགྲོ་བའི་དོན་བླ་ལྷག་ཏུ་
མཛད་དེ་ཞེས་ལུང་བསྟན་ཅིང་དམ་བཅས་པའི་དོན་བཞིན་འགྲོ་དྲུག་ཡིད་ཅན་སྤྱི་དང་། བྱེ་
བྲག་གངས་ཅན་བོད་ཀྱི་ཡུལ་དུ་འགྲོ་དོན་ལྷག་པར་མཛད་པ་ཡིན་ཏེ། དམ་པའི་ཆོས་པདྨ་



གངས་ཅན་སྐྱེས་མའི་དཔེ་ཚོགས་ལས། , ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དཀར་པོ་ལས། རྒྱལ་བ་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་ལ། བྱང་
ཆུབ་སེམས་དཔའ་བློ་གྲོས་མི་ཟད་པས་གསོལ་པ། བཅོམ་ལྡན་འདས་ཅིའི་སླད་དུ་སྤྱན་
རས་གཟིགས་དབང་ཕྱུག་ཞེས་བགྱི། བཅོམ་ལྡན་འདས་ཀྱིས་བཀའ་སྩལ་པ། སེམས་ཅད་
བྱེ་བ་ཁྲག་ཁྲིག་མང་པོ་སྡུག་བསྔལ་ལ་ལོངས་སྤྱོད་པ་རྣམས། སྤྱན་རས་གཟིགས་ཀྱི་མིང་
ཐོས་པ་ཙམ་གྱིས། སྡུག་བསྔལ་མི་བཟད་པའི་ཕུང་པོ་དེ་དག་ལས་ཡོངས་སུ་ཐར་བར་
འགྱུར་རོ། །སེམས་ཅན་གང་ཞིག་མེ་དང་། ཆུ་དང་། དུག་དང་། མཚོན་ཆ་དང་། སྲིན་པོ་
དང༌། གནོད་སྦྱིན་དང་། འདྲེ་དང་། ལྕགས་སྒྲོགས་དང་། ཆོམ་རྐུན་གྱི་འཇིགས་པ་ཐམས་ ་
ཅད་ལས་ཡོངས་སུ་བསྐྱབ་པར་འགྱུར་རོ། །ཉོན་མོངས་དུག་ལྔ་དང་ཉེས་པའི་ཚོགས་
ཐམས་ཅད་དང་བྲལ་བར་འགྱུར་རོ། །ཀུན་ནས་ཕྱག་འཚལ་བ་ཙམ་གྱིས་འདོད་པའི་དོན་
མ་ལུས་པ་ལྷུན་གྱིས་འགྲུབ་པར་འགྱུར་རོ། །
ཞེས་གསུངས། ཟ་མ་ཏོག་བཀོད་པའི་མདོ་ལས་ཀྱང་། བྱང་ཆུབ་སེམས་དཔའ་སྒྲིབ་
པ་རྣམ་སེལ་གྱིས། ཐུགས་རྗེ་ཆེན་པོའི་ངོ་མཚར་རྫུ་འཕྲུལ་འོད་ཀྱི་མཐུ་ཇི་འདྲ་ཡོད་ཅེས་
དྲིས་པས། དེ་བཞིན་གཤེགས་པའི་ཞལ་ནས་བཀའ་རྩལ་པ། སྤྱན་རིས་གཟིགས་ཀྱི་
ཐུགས་རྗེས་དམྱལ་བའི་སེམས་ཅན་དག་ཡོངས་སུ་སྨིན་པར་མཛད་ནས། ད་ལྟ་ཡི་དྭགས་
ཀྱི་གྲོང་ཁྱེར་དུ་དཀའ་ཚེགས་མེད་པ་འཁོར་ལོས་སྒྱུར་བ་སྐྱེད་མོས་ཚལ་དུ་བཞུགས་པ་
བཞིན་དུ་འཇུག་ནས་མེ་ཡི་གདུང་བ་དག་ལ་བསིལ་བ་སྦྱིན་ཞིང་།་ མེ་ཡི་འོབས་ཐམས་ཅད་ ་
པདྨའི་རྫིང་བུ་རུ་བསྒྱུར། དམྱལ་སྲུང་རྣམས་ཀྱང་ཕན་ཚུན་བྱེར་ཞིང་འཐོར་ནས་ཆོས་ཀྱི་
རྒྱལ་པོས་ཕྱག་འཚལ་ཞིང་བསྔགས་པ་ཡང་ཡང་དུ་མཛད། ཡི་དྭགས་ཀྱི་གྲོང་ཁྱེར་ཀྱང་
་ བསིལ་བར་མཛད། རྡོ་རྗེ་སེལ་བའི་ཚོགས་ཀྱང་ཞི་བར་གྱུར། གཏེར་སྲུང་རྣམས་ཀྱང་མ་
རུང་པའི་རྩུབ་སེམས་ཞི་ནས་བྱམས་སེམས་དང་ལྡན། ཕྱག་གི་སོར་མོ་བཅུ་ལས་ཆུ་བོ་ཆེན་
པོ་བཅུ། ཞབས་ཀྱི་སོར་མོ་བཅུ་ལས་ཆུ་བོ་ཆེན་པོ་བཞི་བཅུ་བྱུང་སྟེ། ཐུགས་བརྩེ་བ་ཆེན་



ཤེས་རབ་ཆོས་ཀྱི་སྒྲོན་མའི་པོ་ཏཱ་ལའི་དག་སྣང་འཕྲུལ་ཡུན་སྨན་པའི་གསོས་སྦྱིན།
པོའི་བ་སྤུའི་ཁུང་བུ་ནས་ཟིལ་བ་འབབ་པའི་ཆུས་ཡི་དྭགས་རྣམས་མྱོང་མ་ཐག་ཏུ་མགྲིན་
པ་ཡང་བར་འགྱུར། ལུས་ཡོངས་སུ་རྫོགས་པར་འགྱུར། ལྷའི་ཟས་རོ་བརྒྱ་དང་ལྡན་པས་
ཚིམ་པ། འཛམ་བུའི་གླིང་ན་གནས་པའི་ཆོས་ལ་སྤྱོད་པ་དག་གི་དགེ་བའི་རྒྱུས་ཆོས་ལ་ཡིད་ །
རབ་ཏུ་རངས་བ་བྱས་པས་ཐེག་པ་ཆེན་པོའི་ཆོས་ཀྱི་སྒྲ་འབྱུང་ངོ་། །དེའི་ཚེ་འཇིགས་ལྟའི་རི་
བོ་ཉི་ཤུ་མཐོ་བ་དག་ཡེ་ཤེས་ཀྱི་རྡོ་རྗེས་བཅོམ་ནས། དེ་དག་འཇིག་རྟེན་གྱི་ཁམས་བདེ་བ་
ཅན་དུ་སྐྱེས་ནས་བྱང་ཆུབ་སེམས་དཔའ་འདོད་པའི་བཞིན་ཞེས་པར་གྱུར་ཏེ་སྨིན་པར་
མཛད་དོ། །
དེ་བཞིན་དུ་ཉིན་རེ་རེ་ནའང་སེམས་ཅན་གྱི་རིགས་བྱེ་བ་ཁྲག་ཁྲིག་བརྒྱ་སྟོང་ཐེར་
འབུམ་དག་ཡོངས་སུ་སྨིན་པར་མཛད། སྤྱན་རས་གཟིགས་ཀྱི་སྤོབས་པ་དེ་འདྲ་བ་ནི་དེ་
བཞིན་གཤེགས་པ་རྣམས་ལའང་མེད་དོ། །ཞེས་གསུངས་སོ། །གཞན་ཡང་གདུལ་བྱ་
རྣམས་ལ་ཉིན་མཚན་དུས་དྲུག་ཏུ་རང་རང་གི་ཁམས་དབང་བསམ་པ་དང་མཐུན་པའི་
སངས་རྒྱས་བྱང་སེམས་ཉན་ཐོས་རང་རྒྱལ་ལྷ་དང་། དྲི་ཟ་དང་། གནོད་སྦྱིན་དང་། དབང་
ཕྱུག་དང་། དབང་ཕྱུག་ཆེན་པོ་དང་། འཁོར་ལོས་སྒྱུར་བ་དང་། ཤ་ཟ་དང༌། མཆོག་གི་
གཟུང་དང་། བྲམ་ཟེ་དང་། ལག་ན་རྡོ་རྗེ་རྣམས་ཀྱི་གཟུགས་སུ་སྤྲུལ་ནས་ཆོས་སྟོན་པར་
མཛད་དོ། །གཞན་ཡང་མཚན་ཙམ་ཞིག་འཛིན་པར་བྱེད་ན། སངས་རྒྱས་གངྒཱའི་ཀླུང་གི་བྱེ་
མ་སྙེད་ཀྱི་གྲངས་མཉམ་གྱི་མཚན་འཛིན་པ་དང་མཉམ་ཞིང་། དེ་བཞིན་དུ་སྐུ་བཞེངས་པ་
ཡང་དུས་གསུམ་དུ་བྱོན་ཞིང་བཞུགས་བཞུད་པའི་སངས་རྒྱས་དང་བྱང་ཆུབ་སེམས་དཔའ་
རྣམས་ཀྱི་སྐུ་ཡོངས་སུ་རྫོགས་པ་དང་མཉམ་ཞིང་ཕ་རོལ་དུ་ཕྱིན་པ་དྲུག་ལོ་བརྒྱར་སྤྱོད་པ་
བས་འཕགས་པ་སྤྱན་རས་གཟིགས་ཀྱི་སྐུ་ཉིན་གཅིག་བསྒོམས་པའི་བསོད་ནམས་ཆེ་ཞེས་
སོགས་བསམ་གྱིས་མི་ཁྱབ་བོ། །གཟུངས་སྔགས་འདོན་པའི་ཕན་ཡོན་ནི། འཕགས་པ་
ཞལ་བཅུ་གཅིག་གི་གཟུངས་ལ། གཞན་ཡང་ཡོན་ཏན་བཞི་ཡོངས་སུ་འཛིན་པར་འགྱུར་ཏེ།
19



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
འཆི་བའི་ཚེ་དེ་བཞིན་གཤེགས་པ་རྣམས་མཐོང་བར་འགྱུར་བ་དང་། ངན་སོང་རྣམས་སུ་སྐྱེ་
བར་མི་འགྱུར་བ་དང་། ་ ཡ་ང་བ་མ་སྤངས་པར་འཆི་བའི་དུས་བགྱིད་པར་མི་འགྱུར་བ་དང་།
འདི་ནས་ཤི་འཕོས་ནས་བདེ་བ་ཅན་དུ་སྐྱེ་བར་འགྱུར་རོ། །ཞེས་སོགས་གསུངས། ཡང་མ་
ཎི་འབྲུ་དྲུག་ལ་སངས་རྒྱས་ཀྱི་མཛོད་ཐམས་ཅད་འདུས། ནད་གདོན་བར་ཆད་མ་ལུས་པ་
སེལ། ཚེ་རིང་ནད་མེད་སོགས་ཡོན་ཏན་བགྲང་འདས་འཐོབ། རིགས་དྲུག་གི་སྡུག་
བསྔལ་ཞི། ཕ་རོལ་ཏུ་ཕྱིན་པ་དྲུག་རྫོགས། རྒྱལ་བའི་སྐུ་དྲུག་འཐོབ། མདོར་ན་ཡིག་དྲུག་
མཐོང་བ་ཐོས་པ་དྲན་པ་རེག་པ་ཙམ་གྱིས་བྱང་ཆུབ་ཀྱི་ས་བོན་ཐེབ། སྒྲིབ་པ་ཀུན་མྱུར་དུ་
འདག །ངན་སོང་གི་ལུས་ངན་སྤོངས། བདེ་འགྲོའི་རྟེན་བཟང་བརྒྱུད་དེ་མྱུར་དུ་མངོན་
རྫོགས་སངས་རྒྱས་པར་འགྱུར། ཐུགས་རྗེ་ཆེན་པོའི་སྒོ་ནས་སྨྱུང་བར་གནས་པ་ལན་
གཅིག་བྱས་པས་བསྐལ་པ་བཞི་ཁྲིའི་འཁོར་བ་ཕྱིར་བསྙིལ་ཞིང་། མཚམས་མེད་ལྔ་སོགས་
ལས་སྒྲིབ་ཐམས་ཅད་བྱང་། ཕ་རོལ་ཏུ་ཕྱིན་པའི་ཡོན་ཏན་ཡོངས་སུ་རྫོགས་ཤིང་ཕྱིར་མི་
ལྡོག་པའི་བྱང་ཆུབ་སེམས་དཔའི་ས་ལ་གནས་པར་འགྱུར་རོ། ། ་་་
སྐྱེས་དམན་བུད་མེད་ཀྱིས་ཀྱང་སྨྱུང་གནས་ལན་གཅིག་བྱས་ནས་ཤི་འཕོས་ན། ས་
ལ་གནས་པའི་བྱང་སེམས་སྐྱེས་པའི་ལུས་ཐོབ་ནས་འཁོར་བ་ལ་རྒྱབ་ཀྱིས་ཕྱོགས་པར་
འགྱུར། ལུས་སྨྱུང་བར་གནས་པས་ལུས་ཀྱི་སྒྲིབ་པ་འདག །ཡི་དྭགས་སུ་མི་སྐྱེ། ངག་སྨྲ་བ་
བཅད་པས་ངག་སྒྲིབ་འདག །དུད་འགྲོའི་ལུས་སུ་མི་སྐྱེ། གཟུངས་ཡིད་ཀྱིས་བཟླས་པས་
ཡིད་སྒྲིབ་འདག །དམྱལ་བའི་སྐྱེ་སྒོ་ཆོད། སྒོ་གསུམ་ཁྱེར་སོ་གསུམ་ལྡན་དུ་བྱས་པས་
འཁོར་བ་ལས་མྱུར་དུ་གྲོལ། སྨྱུང་བར་གནས་པའི་ནང་སྔ་དྲོ་དེ་ལ་བཤོས་དྲངས་ན་ས་
བརྒྱད་པའི་བྱང་སེམས་ལ་དྲངས་པ་དང་མཉམ། གསོ་སྦྱོང་བླང་པ་ཙམ་ལ་དྲངས་ན་དགྲ་
བཅོམ་པ་ལ་དྲངས་བ་དང་མཉམ། སྨྱུང་གནས་ཀྱི་སྦྱིན་བདག་དེ་མ་ངན་སོང་གསུམ་དུ་མི་
སྐྱེ་ཞིང་བྱང་ཆུབ་ཀྱི་སེམས་དང་ལྡན། སྐྱེ་བ་ཐམས་ཅད་དུ་མི་ཟད་པའི་གཏེར་དང་འཕྲད།
20 །



ཤེས་རབ་ཆོས་ཀྱི་སྒྲོན་མའི་པོ་ཏཱ་ལའི་དག་སྣང་འཕྲུལ་ཡུན་སྨན་པའི་གསོས་སྦྱིན།
སྦྱིན་པའི་ཕར་ཕྱིན་རྫོགས། བྱང་ཆུབ་མྱུར་དུ་འཐོབ་པ་སོགས་ཕན་ཡོན་བསམ་མི་ཁྱབ་
པའི་ཚུལ་ལ་སྤྲོ་དགའ་དང་བཅས་ཐེ་ཚོམ་མེད་པའི་ལྷག་བསམ་དད་མོས་ཀྱི་ཤུགས་དྲག་
པོར་ཉིན་མཚན་གཡེལ་མེད་རྣམ་པར་དག་པའི་དགེ་སྦྱོར་ལ་བརྩོན་པ་རྒྱུན་ལྡན་དུ་བྱས་ཏེ།
ཚེ་ལྷག་དོན་ལྡན་དུ་བྱས་ན། དོན་གཉིས་ལྷུན་གྲུབ་ཏུ་འབྱུང་བ་ལ་ཐེ་ཚོམ་མེད་ངེས་པ་རྒྱལ་
བའི་བདེན་གསུང་བསླུ་མེད་འཕགས་ཆེན་ཡོངས་ཀྱི་ཉམས་མྱོང་རང་རིག་མངོན་སུམ་གྱི་
ཚད་མ་གསུམ་གྱིས་ལེགས་པར་གྲུབ་པའི་གནས་འདི་ལ་ཡིད་ཆེས་ཀྱིས་འཇུག་པར་འོས་
ཤིང་། དེའང་ཞུགས་ལོ་ཙམ་མ་ཡིན་པར། རབ་སྐྱེ་འཆིའི་འཇིགས་པ་བྲལ་བ། འབྲིང་འཆི་
དྲོད་ཀྱི་གདེངས་དང་ལྡན་པ། ཐ་མ་འཆི་ཁ་མི་འཚེར་ཙམ་རེ་མཛད་ཐུབ་པར་ལག་ཐལ་མོ་
སྦྱར་བཞིན་ཀུན་ལ་སྙིང་ནས་གསོལ་བ་འདེབས་ལེགས་པས་ཐུགས་ཡིད་གཉིས་བྲལ་ཞིང་
གཟུ་བོར་གནས་པའི་ཐུགས་ཀྱིས་འདི་འདྲའི་བགྱི་བ་དོན་ལྡན་དུ་འབྱུང་བ་ཡང་ཡང་
བསྐུལ་མ་འདེབས་པ་ལེགས་སོ། །



གངས་ཅན་སྐྱེས་མའི་དཔེ་ཚོགས་ལས།།
ཁྲོམ་དགེ་ཟླ་བ་སྒྲོན་མའི་དག་སྣང་སོགས།
༄༅། །བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་
མངོན་སྣང་གསལ་བའི་སྒྲོན་མེ་ཞེས་
བྱ་བ་བཞུགས། །
， དུས་གསུམ་སངས་རྒྱས་ཐམས་ཅད་ཀྱི་ངོ་བོ་གུ་རུ་རིན་པོ་ཆེ་སྤྲུལ་པའི་སྐུ་མཚོ་སྐྱེས་
རྡོ་རྗེ་ལ་ཕྱག་འཚལ་ལོ། །འཆི་མེད་མགོན་པོའི་རྣམ་རོལ་སྤྱན་རས་གཟིགས། །འཆི་མེད་
གྲུབ་པའི་དབང་པོ་ཨོ་རྒྱན་རྗེ། །འཆི་མེད་དངོས་གྲུབ་མཆོག་སྩོལ་ཏཱ་རེ་མ། །འཆི་མེད་
རིག་འཛིན་སྩོལ་ཕྱིར་སྙིང་ནས་གུས། །འདི་ན་ལྔ་བདོའི་ཕྱོགས་འཛིན་ལོག་རྟོག་གྱི། །
འཕྲང་ལ་གནས་ཚུལ་སྨྲ་བའི་ལམ་རོང་ཡང་། །ཐར་འདོད་ཐར་པའི་ལམ་སྲོལ་འཇུག་སླད་
དུ༑ ༑ལྷག་བསམ་སྨན་པའི་གདམས་ཕྲེང་མདོ་ཙམ་སྤེལ། །
དེ་ལ་འདིར་གང་གླེང་བར་བྱ་བའི་དངོས་པོ་ཝ་ཤུལ་ཁྲོམ་གྱི་ཡུལ་ཕྱོགས་ན་གནས་
པའི་བླ་མ་ཁྲོམ་དགེ་ཚང་གི་འཇིགས་རྒྱལ་གྱི་བུ་མོ་ཟླ་བ་སྒྲོལ་མ་ཞེས་བྱ་བ་དེ་ཉིད་ཆུང་དུ་
བྱིས་པའི་དུས་ནས་སྙིང་རྗེ་རྒྱུད་ལ་མངའ་ཞིང་། དད་པ་དང་དག་སྣང་ཕྱོགས་མེད་དུ་ཡོད་པ།
དམན་པ་སྤྲང་པོ་ཐམས་ཅད་ལ་བྱམས་སེམས་ཆེ་བ། མཆོད་སྦྱིན་ལ་གཅིག་ཏུ་བརྩོན་པའི་
ངང་ཚུལ་ཅན། སྔར་ཚིག་བདུན་གསོལ་འདེབས་འབུམ་ཕྲག་སོགས་བསྙེན་པ་དུ་མ་སོང་
རྗེས། དང་པོ་ཡེ་ཤེས་ཀྱི་ཌཱཀྐི་མ་རྡོ་རྗེ་གཡུ་སྒྲོལ་མ་སོགས་ཡེ་ཤེས་པ་དང་གཞན་ཡང་ས་
བརྒྱད་ལ་གནས་པའི་བྱང་ཆུབ་སེམས་དཔའ་ཡུལ་ལྷའི་ཚུལ་བཟུང་བྱང་གི་ལྷ་གཉན་ཆེན་
པོ་བབས་ཏེ། དུས་གསུམ་གྱི་རིང་མོ་སྨྲས་པ་མེད་ཀྱང༌། དུས་ཚིག་ཞིང་ཁམས་དུ་མར་
བསྒྲོད་ཕྱིར་ཚེ་ཡང་ཕུར་གསུམ་གྱི་བསྙེན་མཚམས་ལ་འདུག་དགོས་པར་ལུང་བསྟན། དེའི་
22



བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
་
ཚེ་༧རྗེ་ཁྲོམ་དགེ་སྐུ་མདུན་རིན་པོ་ཆེས་གཏེར་ཆེན་ལས་ཀྱི་རྡོ་རྗེའི་ཚེ་ཡང་ཕུར་གསུམ་གྱི་
དབང་བསྐུར་མཛད་པའི་ཚེ། བག་ཆགས་འཁྲུལ་པའི་སྣང་བ་རང་སངས་ཏེ། འཁྲུལ་མེད་
རིག་པའི་ངོ་བོ་གཤིས་ལུགས་དེ་ངོ་འཕྲོད། རིག་པ་རྗེན་པར་བུད་པས་རྡོ་རྗེ་གསང་ཚིག་
བར་མེད་དུ་རྡོལ། རྗེ་བཙུན་མ་འཕགས་མ་སྒྲོལ་མ་དཀར་མོའི་ཞལ་གཟིགས། བདེ་སྟོང་
བསམ་གྱིས་མི་ཁྱབ་པའི་ཉམས་དུ་མ་ཐུགས་རྒྱུད་ལ་འཁྲུངས་པ་ཡིན་ནོ། ། །
དེ་ནས་ལོ་ཐམས་ཅད་ཀྱི་ཐོག་མ། ལོ་རྒན་དྲུག་ཅུའི་མགོ་བོ། ཤིང་ཕོ་བྱི་བའི་ལོ་སྟེ།
གསང་སྔགས་ཀྱི་བསྟན་པ་རིན་པོ་ཆེའི་གསར་དུ་དར་བའི་རྟེན་འབྲེལ་ཁྱད་པར་ཅན་གྱི་
དུས་ཟླ་བ་བརྒྱད་པའི་དམར་ཕྱོགས་ཀི་འདུ་བའི་དུས་ཚོད་ཉེར་གསུམ་ཉིན་ལ། ༧མཆོག་
སྤྲུལ་རིན་པོ་ཆེའི་སྐུ་མདུན་དུ་ཕེབས་ཏེ་བུ་མོ་རང་གི་སྔ་ཕྱི་བར་གསུམ་གྱི་རྨི་ལམ་ཉམས་
སྣང་སོགས་ནན་ཏན་ཏུ་ཞུས་པས། ཐུགས་སྤྲོ་བ་བསམ་གྱིས་མི་ཁྱབ་པ་མཛད་ནས་ཤིན་ཏུ་
མཉེས། དེའི་ཚེ་བུ་མོ་ལ་སྒྲོལ་མ་དཀར་མོས་ལུང་བསྟན་པ་ལྟར་དུ། ཉི་མ་དྲུག་བདུན་ཙམ་
ཞིག་བསམ་གཏན་ལ་གནས་པའམ། བཅུད་ལེན་ནམ། ཤི་བའི་ཚུལ་དུ་ངེས་པར་འདུག་
དགོས་ཞེས་ཞུས་པའི་ཚེ། སྐུ་མདུན་རིན་ཆེན་དང་སྤྲུལ་སྐུ་དྲུང་པ་གཉིས་ནས་དེ་འདྲ་བའི་
་ དགོས་པ་གཏན་ནས་མེད་ཅིང་ད་ལྟ་ཁྱོད་རང་སྨྱུང་གནས་ཞག་གཅིག་ཙམ་འདུག་པ་ལའང་
བཀྲེས་སྣང་སྐོམ་སྣང་ཅི་ཙམ་ཞིག་ཡོད། དེ་བས་དྲན་རྒྱུ་མ་མང་བར་རང་གནས་བསམ་
གཏན་གྱི་ཁང་བུར་བསྐྱེད་རྫོགས་ཀྱི་གནད་ལ་ངལ་གསོ་བཞིན་བསྙེན་པ་ཆ་རེ་བགྲང་ན་མི་
ལེགས་སམ་ཞེས་གསུངས་ཀྱང་དེ་ལྟར་བྱས་ན་རང་གི་ནད་ལ་ཕན་པ་དང་ཤིན་ཏུ་དགོས་པ་
ཆེན་པོ་ཞིག་ཡོད་ངེས་ལགས། དེ་བས་ང་ཡི་རྩར་བཟའ་བཏུང་གང་ཡང་མ་བཞག་པར་སྒོ་
སྡོམ་རེ་བཞག་དགོས་ཞེས་ཡང་ཡང་ཞུས་པས། སྐུ་མདུན་རིན་པོ་ཆེ་ནས་ད་དེ་ལྟར་མ་བྱེད་
ཁྱོད་ཀྱི་ནད་ལ་ཕན་པ་བྱ་ན་ཕུར་པ་སོགས་ཀྱི་དབང་དང་། སྨེ་བརྩེགས་ཀྱི་ཁྲུས་སོགས་སྐུ་
རིམ་ཞབས་བརྟེན་ཅི་དགོས་དང་། ཚེ་ཐར་སོགས་རྒྱ་ཆེན་ངེས་པར་བཏང་བས་དེ་ལུགས་



གངས་ཅན་སྐྱེས་མའི་དཔེ་ཚོགས་ལས། - ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དང་དེ་མིན་སེམས་ཅན་གཞན་ལ་ཕན་པ་སྒྲུབ་ཅིང་འགྲོ་དོན་བྱ་བར་བསམ་ན། ཞི་ཁྲོ་
དགོངས་པ་རང་གྲོལ་གྱི་གནས་འདྲེན་སོགས་ཐུགས་རྗེའི་ཆེན་པོའི་ཐུགས་རྒྱུད་བསྐུལ་ཏེ་
མ་ཎི་བསྔོ་སྨོན་བཅས་བྱས་ན་དེའི་བསམ་པ་མི་ལ་ཕན་པའི་ལུང་བསྟན་བསམ་གྱིས་མི་
ཁྱབ་པ་བོབས། ཡང་སྐབས་ཤིག་ཏུ་སྤྲུལ་སྐུ་རྣམ་གསུམ་དང་ཨ་སྤྲུལ་སོགས་མར་སྦྲ་ཆེན་
ནང་དུ་བྱོན་ཏེ་ལོ་རིམ་ཆེན་མོ་བསྒྲུབས་ཟིན་པའི་སང་ཉིན་གྲོལ་བའི་དོ་ནུབ་ཏུ་ཉམས་རྨི་
ལམ་དུ་འདྲེས་པའི་སྣང་བ་ལ་གླ་ཤར་སྒང་ནས་དམ་སྲི་མོ་སྤུན་གསུམ་སྲིད་པ་གསུམ་གྱི་
སྲོག་དབུགས་སྡུད་བྱེད་གསུམ་གྱི་གཙོ་མོའི་ལག་ན་དར་ནག་དང་ཞགས་པ་ཐོགས་ཏེ་
བདག་གི་སྐེ་ལ་ཡང་ཡང་བླུག་རྩིས་བྱེད་ཀྱང་། ལས་ལྷ་རྗེ་བཙུན་སྒྲོལ་མ་སྐུ་མདོག་དཀར་
གསལ་གཞོན་ནུའི་ཚུལ་ལྡན་དེས་སྲུང་སྐྱོབས་ཀྱི་རྭ་གུར་དུ་ཚུད་དེ་ཞགས་པས་མ་ཐེབས།
འཚམ་ཞིག་ཡང་གཅིག་གིས་ཚོན་གྱི་གྲུ་གུ་རྡོ་ལུ་འདྲ་བ་ཞིག་བདག་གི་སོག་ཕྲག་ཏུ་བརྒྱབ་
སྟེ་ཐལ། དེའི་སྒྲོལ་མས་འདི་ཤིན་ཏུ་མ་ལེགས་ཀྱང་། ད་བདག་རྒྱ་གར་ཨོ་རྒྱན་མཁའ་
འགྲོའི་གསང་མཛོད་ནས་སྨན་ཀཎྜ་ཌ་བ་དེ་ལེན་དུ་འགྲོ་བས་ཞག་བཞིའི་བར་དུ་བདག་མི་
འོང་། དེའི་ཚེ་མིང་པོ་དཔལ་ཆེན་ལྟ་བུའི་ལུས་ལྷ་ཅན་གྱི་གོས་གྱོན་ལ་ཡིད་མ་འཕྲོད་བར་
སྡོད་ཅིག །ཞག་བཞིའི་ནུབ་མོ་བགེགས་གཏོར་བརྒྱ་རྩ་ཐོངས། དེའི་ཚེ་བདག་སྨན་འབྱོར་
བའི་རྟགས་སུ་ཉི་མ་སྤྲིན་བྲལ་འོད་འབར་བའམ། རླུང་འཚུབ་མས་བསྐོར་ཏེ་འོང་གསུངས་
ནས་ཞག་བཞིའི་བར་དུ་སྐེ་རགས་ལུས་ལ་བཅིང་མ་ཐུབ་པར་ཟུག་གཟེར་གྱི་སྡུག་བསྔལ་
ཤིན་ཏུ་ཚབས་ཆེ་བ་བྱུང་། ཞག་བཞིའི་ནུབ་མོ་སྤྲུལ་སྐུ་དྲུང་པ་ཚང་གིས་བགེགས་གཏོར་
བརྒྱད་ཅུ་བཏང་ཚེ་སྲོག་གཅོད་སྤུན་གསུམ་རྣམས་དགའ་མགུ་སྤྲོ་བཞིན་རང་གནས་སུ་སོང་
མཐར་དེའི་ཚེ་སྨན་ཡང་མངོན་སུམ་དུ་སླེབས་པའི་དྲི་ཡིས་སྦྲ་སྟོད་སྨད་ཐམས་ཅད་དུ་ཁྱབ།
ལ་ཁ་ལ་སྨན་དྲི་ཤིན་ཏུ་ཞིམ་པ་ཁྱད་འཕགས་བྱུང་། དེ་མ་ཐག་ཏུ་ལུས་ཀྱི་ཟུག་གཟེར་རང་
སངས་དུ་གྱུར་པའི་ངོ་མཚར་ཆེ་བ་མཐོང་ཆོས་མངོན་དུ་གྱུར་བྱུང་། དུས་ཐང་ཅིག་རྐྱེན་
་
24



བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
དབང་གིས་ངེས་པར་འཆི་བའི་དུས་བབས་ལྟ་བུ་ཐོག་བབས་སུ་བྱུང་བའི་ཚེ། སྐྱབས་
གཅིག་ཐུགས་རྗེའི་གཏེར་མཛོད་ཁྱབ་བདག་དྲིན་ཆེན་རྩ་བའི་བླ་མ་རིན་པོ་ཆེས་ཆེ་
འགུགས་ནན་ཏན་དང་། དཔལ་ས་སྐྱའི་བརྒྱུད་པའི་བླ་མ་རྣམས་ཀྱི་གསོལ་འདེབས་བཀའ་
གཏད། དཔལ་ཧེ་བཛྲ་སྐྱབས་ཆོག་སོགས་བྱས་མཐར་ཟུག་གཟེར་རག་པ་ཀུན་ཞི་ཞིང་ཕྲ་
བ་བདེ་སྟོང་གི་ངང་ལ་གནས་པའི་དུས་དེར། ༧ རིག་བརྒྱའི་ཁྱབ་བདག་མཚུངས་བྲལ་
ཐུགས་རྗེའི་གཏེར་གཅིག་དོན་གྱི་རྡོ་རྗེ་འཆང་ཆེན་པོ་དྲི་མེད་མཁའ་སྤྱོད་དབང་པོས་ཡེ་
ཤེས་སྒྱུ་མའི་སྐུས་རྗེས་སུ་བཟུང་། ལུས་མེད་ཡེ་ཤེས་མཁའ་འགྲོ་དང་མི་དང་མི་ལབ་པ་ལྟ་
བུའི་ཚུལ་གྱིས་ཕན་ཚུན་གསུང་དྲི་མེད་གསལ་བར་མཛད་ཚེ་བུ་མོ་རང་གི་ཚེ་འདིའི་བར་
ཆད་སེལ་བ་དང་། འགྲོ་བའི་དོན་རང་ནུས་དང་བསྟུན་པར་འབྱུང་བ་དང༌། སྤྲུལ་སྐུའི་
བདེའམ་ཞེས་སོགས་བཀའ་ནན་དུ་མ་སྩལ་ཀྱང་དེ་ལྟར་བྱས་ན་ཤིན་ཏུ་ལེགས་ཀྱང་།
བདག་གི་ཡི་དམ་ལ་དྲན་པ་དེ་མ་བྱས་ཐབས་མེད་ཡིན་ན་ཟེར་ནས་ཕྱི་བཤོལ་མ་ཐུབ་ནས་
དེ་ལྟར་ཐག་བཅད། དེ་ནས་ཚེས་ཉེར་ལྔའི་ཉིན་པར་འདུག་ལུགས་སོགས་ཕྱོགས་ཐམས་
ཅད་ཀུན་བློ་ཕུད། དགོང་མོ་དབང་གི་དུས་ཚོད། མཁའ་འགྲོ་འདུ་བའི་དུས་སུ་ཀུན་མཁྱེན་
བླ་མ་རིན་པོ་ཆེ་སྐུ་མདུན་ཚང་གི་གཙོར་མཛད་པའི་བླ་སྤྲུལ་ཁྱད་འཕགས་བདུན་ཙམ་དང་
སློབ་འབངས་དུ་མས་མཐའ་བསྐོར་བའི་ཚོགས་གྲལ་དུ་བུ་མོ་རང་ཡང་སོང་། དེར་བསྡད་
པའི་ཚེ་སྔར་བས་ཀྱང་སེམས་རབ་ཏུ་དྭངས་ཤིང་ཉམས་རྟོགས་ཁྱད་པར་ཅན་རྒྱུད་ལ་
འཁྲུངས། མ་སྦྱངས་པའི་ཡི་གེ་ཡུམ་ཀ་ཚོགས་བསྐང་བཅས་སྐུ་མདུན་རིན་པོ་ཆེའི་སྙན་
ལམ་དུ་སྒྲིགས་འདོན་བྱས་པ་དང་ཡིད་རབ་ཏུ་དགའ་བ་སོགས་ནུབ་དེ་ལས་སྐྱིད་མེད་པ་ལྟ་
བུ་ཞིག་བྱུང་བ་ཡིན་ནོ། །
དེ་ནས་ཚོགས་གྲོལ་བ་དང་། རིན་པོ་ཆེའི་སྐུ་མདུན་དལ་ཅིག་བཞུགས། དེའི་ཚེ་
རིན་པོ་ཆེས་ད་བུ་མོ་ཁྱོད་རང་ཞི་དྲག་ཐབས་ཚུལ་དུ་མའི་སྒོ་ནས་མ་འདུག་ཅེས་ཡང་ཡང་
25



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
གསུངས་ཀྱང་མ་ཕན་པར། ད་འདུག་པར་ཐུག་པ་ཡིན་པས་ཚིག་འདི་རྣམས་མ་བརྗེད་པར་
ཡིད་ལ་ཟུངས་ཤིག་གསུངས། ད་སྔར་ལྟར་མ་དག་འཁྲུལ་པ་རྒྱ་འབྱམས་ཀྱི་ལམ་ལ་མ་
ཞུགས་པར་ཁྱོད་རང་གི་གཉུག་མ་སེམས་ཀྱི་རང་བབས་གང་ཡིན་པ་དེའི་ཐོག་ཏུ་མ་བཅོས་
པར་ཞོག་ཅིག་ཡང་སྐབས་སུ་བླ་མ་དང་ལྷག་པའི་ལྷ་ལ་དད་པ་དང་དག་སྣང་འགྲོ་དྲུག་ཕ་
མར་གྱུར་པའི་སེམས་ཅན་ཐམས་ཅད་ལ་བྱམས་དང་སྙིང་རྗེ་ཅི་ནུས་ཀྱིས་སྡོད་ཅིག་
གསུངས་ཏེ་ཚོགས་ཕུད་སྡེར་གང་ཕྱག་གནང་མཛད་དེ། བླ་མ་དཀོན་མཆོག་གསུམ་དང་ཨོ་
རྒྱན་ཆེན་པོའི་སྐྱབས་འོག་ཏུ་ཚུད་དེ་འགལ་རྐྱེན་བྱང་ཆུབ་སྒྲུབ་པའི་བར་ཆད་ཐམས་ཅད་ཞི་
ནས་གནས་ལུགས་བྱང་ཆུབ་སེམས་གཉིས་ཀྱི་དགོངས་པ་བཅོས་མ་མ་ཡིན་པ་རྒྱུད་ལ་
སྐྱེས་ནས་རྗེ་བཙུན་འཕགས་མ་སྒྲོལ་མས་ལམ་སྣ་དྲངས་ཏེ་འགྲོ་བའི་དོན་དཔག་ཏུ་མེད་པ་
འགྲུབ་པར་ཤོག་ཅིག །གསུངས་པས་དད་པ་མཆི་མ་འཁྲུགས་པ་ལྟ་བུའི་ངང་དེར་ཕྱག་
གསུམ་བཙལ་ནས་རང་གི་སྒྲུབ་ཁང་དུ་ལོག །དེ་ནས་སྤྲུལ་སྐུ་དྲུང་པ་ཚང་ལ་ད་ནི་ངེས་པར་
ཤི་སོང་བ་ལྟ་བུའི་ཚུལ་གྱིས་ཞག་ལྔ་ཙམ་ཞིག་ལ་འདུག་ཚེ་དེར་གྲྭ་སློབ་ཀུན་ཀྱང་ཕྱི་ནང་དུ་
རྒྱུ་འགྲུལ་མང་པོ་མི་བྱེད་ཅིང་ཀུ་ཅོ་འུར་དིར་སོགས་བབ་ཅོལ་བྱུང་རྒྱལ་གྱི་སྐད་སྒྲ་དྲག་པོ་
མ་བྱེད་པར་ང་ཡི་རྩར་ཡོད་པའི་འཚོ་ཆས་འདི་རྣམས་ནས་འབྲུ་བདུན་ཆ་གཅིག་ཀྱང་མ་
བཞག་པར་ཕྱིར་དབྱུངས། ད་གོས་གསར་པ་ལྤགས་གོས་མ་ཡིན་པ་ཞིག་ཁྱེར་ཤོག །ཚུར་
གལ་སྲིད་མ་ཤི་འོང་རྒྱུ་ཡོད་ན་དེའི་ཚེ་ཁ་བཤལ་བའི་རྒྱུ་སངས་རྒྱས་སྨན་བླའི་བྱིན་རླབས་
ཐུགས་བསྐྱེད་སྨོན་ལམ་གྱི་མཐུ་ལས་བྱུང་བའི་རི་ཥའི་སྨན་ཆར་བབ་དུས་ཀྱི་ཆུ་གཙང་མ་
བུམ་པ་གང་དགོས། བདག་གི་ལུས་འདིའི་བག་ཆགས་མངལ་སྒྲིབ་དྲི་མ་སྦྱངས་ཕྱིར། རྣམ་
འཇོམས་ཀྱིས་སྒྲུབ་པའི་དྲི་བཟང་ཆུས་ལུས་བཀྲུས། དེའི་ཚེ་ཡང་རྟེན་འབྲེལ་གྱི་ཁྱད་པར་
བུ་མོ་སྒྲོལ་མའི་མིང་ཅན་ཞིག་དགོས་ཟེར་བས། མ་བསྒྲིགས་རང་འགྲིགས་སུ་གྱུར་ཏེ་དམ་
གཙང་གི་དགེ་མ་ཚུལ་ཁྲིམས་སྒྲོལ་མས་གྲོགས་བྱས། བདག་གི་མགོ་ལ་རིགས་ངེས་ཤིང་
26



， ་ བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་། ་ ་
བར་ཆད་མེད་པའི་ཕྱིར་རས་སྔོན་པོ་ནམ་མཁའི་མདོག་ཅན་ཀྱིས་དཀྲིས་དགོས་ཟེར། ང་
ཚུར་མ་འོང་བར་དུ་སྐུ་ཞབས་རིན་པོ་ཆེའི་ལྷ་སྨན་ཚེ་རིང་མཆེད་ལྔའི་གསོལ་མཆོད་དྲུང་པ་
ཚང་གིས་ཡུམ་ཀ་བདེ་ཆེན་རྒྱལ་མོའི་ཚོགས་བརྒྱ་རེ། སློབ་འབངས་འདུས་སྡེ་སྤྱི་ནས་ཚིག་
བདུན་གསོལ་འདེབས་བར་ཆད་ལམ་སེལ་བཛྲ་གུ་རུ་སྒྲོལ་མ་རྣམས་དག་སྣང་ལ་བར་ཆད་
མེད་ཕྱིར་ཅི་ནུས་རེམ། སྒོ་ཁ་འདི་ལ་ལྕགས་རྒྱོབ་ལ་གོས་སྔོན་ཅན་གྱིས་བསྲུང་ཕྱིར་རས་
སྔོན་དཀྲིས། དེའི་སྟེང་དུ་སྲིན་པོ་ཕོ་མོ་ཟིལ་གྱིས་གནོན་ཕྱིར་ཐིལ་མགོ་མཇུག་ཐུར་དུ་ལོག་
ལ་རྒྱོབ། ཀུན་གྱི་ཟླ་བ་སྒྲོན་མ་འདི་ལྟར་བྱས་པ་ཅི་ཡིན་དྲིས་ན་ཤི་སོས་ཐག་མ་ཆོད་ཙམ་
ལས་སུ་ལའང་བཟང་ངན་གང་ཡང་མ་སྨྲ། མར་ཡུལ་མི་ཁྱིམ་ཚང་ལའང་མིང་པོ་དཔལ་
ཆེན་ལ་ཁྱོད་ཀྱི་སྲིང་མོ་དེ་ཤི་མིན་སོས་མིན་འདི་ལྟར་འདུག་པས་ལྟ་བར་ཤོག་ཅེས་ཞག་ལྔ་
ཡི་ནང་བར་ཐོན་པར་གྱིས། འདི་ན་ང་ཡི་གང་སྨྲས་པ་ཐམས་ཅད་ཚགས་ཆུང་ངུ་ཞིག་ལའང་
དོན་ཆེན་པོ་ཡོད་པས་དེ་ལྟར་གྱིས་ཟེར། གང་སྨྲས་པ་ལྟར་དུ་སྤྲུལ་སྐུ་དྲུང་པ་དཔོན་གཡོག་
གིས་ཁས་བླངས་ཤིང་དམ་ལ་གནས་བཞིན་ཉལ་མལ་དུ་ལྷོད་ཆགས་པར་བྱས་ཏེ་བསྡད་པ་
ཡིན་ནོ། ། ་
དེར་བུ་མོ་རང་ཡང་རྣམ་པར་རྟོགས་པ་གཞན་གྱིས་བར་མ་ཆོད་པར་སེམས་ལྷོད་
རང་བབས་སུ་ཞོག་ཟེར་བ་ལྟར་བཞག་པས། གུ་ཡང་བདེ་བ་ཆེན་པོའི་ངང་ལ་གསལ་
ཉམས་ཤིན་ཏུ་དྭངས་བ་ཞིག་བྱུང་། དེའི་ཚེ་ཀུན་གཞི་རྟོགས་མེད་དུ་བག་ལ་ཞ་བ་ཡང་མ་
ཡིན། བདེ་གསལ་མི་རྟོགས་པའི་ཉམས་ཀྱི་རྒྱུར་འཐུམ་པ་ཡང་མ་ཡིན། འཁྲུལ་འབྱམས་
རྒྱ་ཡན་དུ་སོང་བ་ཡང་མ་ཡིན་པར་གནས་ལུགས་ཐ་མལ་གྱི་ཤེས་པ་གོ་མ་འགགས་པའི་ཆ་
ལས་ས་ཕྱོགས་འདི་ནི་མ་ཡིན་པའི་ཡུལ་ཐམས་ཅད་ཀྱི་སྒྲ་སྐད་ཀྱང་ཐོས་པ་ལྟ་བུ་ཞིག་ཡིན་།
པར་འདུག །དེ་ནས་ཉི་ཤུ་དྲུག་གི་ཉི་མ་རྩེ་ཤར་ལ་འཕགས་མ་རྗེ་བཙུན་སྒྲོལ་མ་དཀར་མོ་
སྐུ་མངོན་སུམ་དུ་འཇའ་ཟེར་འོད་ཕུང་གི་ཀློང་ན་སྐུ་མདོག་དཀར་པོ་ཤེལ་གྱི་བུམ་པ་ལྟ་བུ་
， 27



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཞིག་མཇལ། ཕྱག་ཏུ་མདའ་དར་བསྣམས་པས་བྱིན་རླབས་གནང་། ཡང་རྔ་ཡབ་དཔལ་
རིའི་ཕྱོགས་ནས་འཇའ་ཚོན་སྣ་ལྔ་སྒྲིལ་མ་ཞིག་སྒྲུབ་ཁང་ལ་ཞུགས། དེའི་ལམ་སྣེ་ནས་བུ་
མོ་དར་དང་རུས་པའི་རྒྱན་གྱིས་བརྒྱན་པ་བཞི་ཡང་བསུ་མར་སླེབ་བྱུང་། ཤར་གྱི་མཁའ་
འགྲོ་ཚེ་ལ་དབང་བའི་ལྷ་མོ་དཀར་གསལ་ཕྱག་ན་ཚེ་ཡི་མདའ་དར་བུམ་པ་འཛིན་པ། ལྷོ་ཡི་
མཁའ་འགྲོ་ཨ་སྤྱང་སྒྲོལ་མ། ནུབ་ཀྱི་མཁའ་འགྲོ་གཡུ་འབྲུག་སྒྲོལ་མ། བྱང་གི་མཁའ་འགྲོ་ །
བྱང་ལྷ་སྡེ་དེ་རྣམས་ཀྱིས་དར་སྣ་ཚོགས་དཀར་དམར་འདྲེས་པའི་དར་གྱི་འདོ་ལིའི་སྟེང་དུ་
བཞག་སྟེ། དེ་མ་ཐག་ཏུ་མཁའ་འགྲོ་སྡེ་བཞི་དང་རང་དང་བཅས་པའི་ངག་ཏུ་ཚིག་བདུན་
གསོལ་འདེབས་དང་བསྙེན་པ་བཛྲ་གུ་རུ་མ་ཎི་རྒྱུན་མ་བཅད། སེམས་བདེ་བ་ཆེན་པོ་
བཟང་ངན་དེར་འཛིན་མི་ཤེས་པའི་འོད་གསལ་གྱི་ངོ་བོ་རུ་འབྱམས་ཀླས་ཏེ་ཅི་ཡང་མ་ཡིན་
པའི་སྐྱེ་མེད་ནམ་མཁའ་ལྟ་བུ། དེའི་གདངས་གང་ཡང་མ་འགགས་པའི་ལྷུན་གྲུབ་ཉམས་
ཀྱི་རོལ་མོ་དག་པ་རབ་འབྱམས་སྤྲིན་གྱི་འཁོར་ལོའི་བཀོད་པ་བསམ་གྱིས་མི་ཁྱབ་པ་ཤར་
བ་ཡིན་ནོ། ། ་
དེ་ནས་མི་མངོན་ནམ་མཁའི་དབྱིངས་སུ་ཇེ་མཐོ་ཇེ་མཐོར་ཐང་དཀར་རྒོད་པོས་
གནམ་འཕང་བཅད་པ་ལས་མྱུར་བའི་ཟློས་གར་མིག་འཕྲུལ་བསྒྱུར་བ་ལྟ་བུའི་ངང་དེར་
སྐད་ཅིག་མ་གཅིག་གི་ཚེ་ས་ཆ་ཡུལ་ཁམས་ངོ་མི་ཤེས་པ་ནམ་མཁའ་ཐང་ལ་ལྷུང་བ་ལྟ་བུའི་
ཐང་ཆེན་པོའི་དཀྱིལ་དུ་བྲག་རི་སྙིང་གི་དབྱིབས་དང་འདྲ་བ་ལ་ཕྱོགས་ཐམས་ཅད་རི་
དམར་པོ་ཁྲག་གིས་བྲན་པ་ལྟ་བུའམ་མཚོན་ཆ་གནམ་དུ་གཟེངས་པ་ལྟ་བུ་ནམ་མཁའ་ནས་
འཇའ་ཚོན་འོད་ལྔའི་གུར་ཡང་ཕུབ་པ། རྨ་བྱ་དང༌། ཀ་ལན་དང་། “ཀ་ལ་པིངྐ་སོགས་བྱ་
རྣམས་ལྡིང་ཞིང་རྩེད་འཇོར་རོལ་བ། སྣང་བ་བསྒྱུར་ནུས་པའི་སྤོས་ཀྱི་དྲི་ཞིམ་པོས་ཁྱབ་པ།
ས་ཕྱོགས་ཐམས་ཅད་མེ་ཏོག་དཀར་སེར་དམར་ལྗང་སྔོན་པོ་སྣ་ལྔའི་ཚོན་མཛེས་པ་སྐྱེ་བ་
ཞིག་མངོན་སུམ་དུ་མཇལ་བྱུང་། ཡང་རི་སྔོན་པོ་བཻཌཱུརྱའི་མདོག་ལྟ་བུ་ཤིན་ཏུ་ཡིད་དུ་འོང་ ་
28



བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
བ་ཞིག་ཀྱང་མཇལ། སེམས་ལ་དད་པ་དང་དག་སྣང་བསམ་གྱིས་མི་ཁྱབ་པ་རྒྱུད་ལ་སྐྱེ་
ངག་ཏུ་བླ་མའི་རྣལ་འབྱོར་དང་ཚིག་བདུན་གསོལ་འདེབས། སྔར་སྒྲོལ་མ་དཀར་མོའི་ཞལ་
ནས་གསུངས་པའི་གསོལ་འདེབས་སོགས་བར་མ་ཆད་བཞིན། ལུས་ཀྱིས་ཀྱང་ཕྱག་དང་
མཎྜལ་བྱས་པ་ཡིན། ས་ཕྱོགས་དེ་ནི་རྔ་ཡབ་ཟངས་མདོག་དཔལ་གྱི་རི་བོ་ཞེས་བྱ་བ་དེ་
ཉིད་ཡིན་པར་འདུག །བྲག་རི་དེ་ཡི་སྐེད་པ་ཙམ་ཞིག་ན་ལྷུན་མཉམ་ཡངས་པ་ཆེན་པོའི་ཕོ་
བྲང་རྔ་ཡབ་པདྨ་འོད་ཀྱི་གཞལ་ཡས་ཁང་། རྒྱུ་སྤྲུལ་པའི་གཙུག་ལག་ཁང་དེ་ནི་རིན་པོ་ཆེའི་ ་
སྣ་ལྔ་ལས་གྲུབ་པ་རང་བྱུང་ལྷུན་གྱིས་གྲུབ་པའི་དཀྱིལ་འཁོར་ཕྱི་ནས་ནང་གསལ་བ་ནང་
ནས་ཕྱི་གསལ་བ། འཇའ་ཚོན་གྱི་དྲྭ་བ་བསྒྲིགས་པ་གྲུ་བཞི་སྒོ་བཞི་ཁྱམས་དག་ནའང་ནང་
གསེས་སུ་གཙུག་ལག་སྟོང་ཕྲག་ལས་ཀྱང་ལྷག་པ། དེ་ན་རིག་འཛིན་དང་དཔའ་བོ་མཁའ་
འགྲོའི་ཚོགས་བསམ་གྱིས་མི་ཁྱབ་པ་དང་བཅས་པའོ། །བུ་མོ་ང་རང་དང་པོ་ཤར་གྱི་སྒོ་དེར་
སླེབས། དེར་བུད་མེད་བཞི་པོས་སྣ་ཚོགས་དར་གྱི་གོས་འཇའ་ཤར་བ་ལྟ་བུ་ཞིག་བསྐོན་ཏེ་
བཞག །གྲོགས་མོ་རྣམས་ནི་གར་སོང་ཆ་མེད་གྱུར། དེ་ནས་ཤར་གྱི་སྒོ་མ་དེས་ཁྱོད་སུ་ཡིན་
ཟེར། ང་འཇིག་རྟེན་མི་ཡུལ་དུ་ཡོད་པའི་ཁྲོམ་དགེའི་བུ་མོ་ཟླ་བ་སྒྲོལ་མ་ཡིན་དགོས་ཆེད་
ཅིའི་ཕྱིར་ཞིང་འདིར་འོང་ཟེར། བདག་གིས་སེམས་ཅན་ཐམས་ཅད་ཀྱི་དོན་བསྒྲུབ་ཕྱིར་རྔ་
ཡབ་དཔལ་གྱི་རི་བོ་ལ་ཨོ་རྒྱན་མཚོ་སྐྱེས་རྡོ་རྗེ་དང་རིག་འཛིན་དཔའ་བོ་མཁའ་འགྲོའི་
ཚོགས་རྣམས་མཇལ་དུ་འོང་བ་ཡིན། ཞུས་པས་མཁའ་འགྲོ་དེས་ཁྱོད་རྡོ་རྗེ་ཕག་མོས་བྱིན་
གྱིས་རློབས། །འགལ་རྐྱེན་ཚེ་ཡི་བར་ཆད་སོལ། །འཆི་མེད་རྡོ་རྗེའི་དབང་ཐོབ་ནས། །འགྲོ་
དོན་དཔག་མེད་འགྲུབ་པར་ཤོག །གསུངས་སོ། ། ་་།
དེའི་ཚེ་ཤར་སྒོ་ཤེལ་གྱི་སྒོ་མོའི་སྒོ་སྟེང་ན་དེ་བཞིན་གཤེགས་པའི་སྐུ་དང་མཐོང་བ་
རང་གྲོལ་གྱི་ཡི་གེ་བཅས་འབུར་དུ་དོད་པ་སྒོ་ཡི་གཡས་གཡོན་ན་རིན་པོ་ཆེའི་གཡུ་འབྲུག་
སྔོན་མོ་གཡས་འཁྱིལ་དུ་ཡོད་པའི་ལག་ན་ནོར་བུ་སྣ་ཚོགས་བཟུང་བ་དེ་ལ་ངོ་མཚར་མཐོང་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བའི་ལྟད་མོ་ཁྱད་པར་ཅན་ཡིད་འཕྲོད་པ་ཞིག་འདུག །མཁའ་འགྲོ་དེས་ཕྱག་གཡས་པས་
ནོར་བུ་ཆུ་ཤེལ་ལས་གྲུབ་པའི་ལྡེ་མིག་མཐོ་གང་བ་ཙམ་ལ་གསང་བ་འཕྲུལ་གྱི་བརྡ་ཡིག་
རང་བྱུང་དུ་ཡོད་པ་ཞིག་གིས་སྒོ་ཤག་གིས་ཕྱེས། ནང་དུ་སོང་བས་རིན་པོ་ཆེ་ལས་གྲུབ་པའི་
སྐས་ཆེ་བ་གཅིག་འདུག །དེ་ནས་ཡར་སོང་། གཞལ་ཡས་ཁང་གཅིག་ན། ཁྲིའུ་ཆུང་ལ་
རྒྱལ་ཚབ་བྱམས་པ་མི་འགྱུར་དབུ་སྐྲ་ཐོར་ཚུགས་དང་དར་དཀར་པོའི་བེར་དང་རིན་པོ་ཆེའི་
རྒྱན་དུ་མས་སྤྲས་པ་ཕྱག་གཡོན་ན་ཤེལ་དཀར་པོའི་ཕྲེང་བ་ཆེ་ཆུང་མཐེ་བོང་ཙམ་ཞིག་བརྒྱ་
དང་བརྒྱད་བགྲང་བཞིན་འཁོར་དུ་མཁའ་འགྲོ་མ་དར་དཀར་པོའི་ན་བཟའ་ཅན་བརྒྱ་ཕྲག་
མང་པོས་བསྐོར་ཞིང་འདོད་ཡོན་ཚོགས་ཀྱི་འཁོར་ལོ་བསྐོར། རྡོ་རྗེ་ལས་བྱེད་མ་གོས་སྔོན་
པོ་ཅན་གྱིས་ཕྱོགས་བཞིའི་ནམ་མཁར་ཚོགས་ཕུད་སྟོབས་ཏེ་བཞུགས་འདུག །བུ་མོ་རང་
ཡང་དེའི་གྲལ་མཐའ་ནས་ཕྱག་གསུམ་འཚལ་ཡིད་ལ་ཅི་དྲན་གྱི་སྨོན་ལམ་བཟང་པོ་བཏབ།
བླ་མའི་མདུན་སོང་ནས་ཡི་གེ་བརྒྱ་པའི་བཤགས་སྦྱངས་དང་མཎྜལ་ཚོམ་བུ་བདུན་མ་ཕུལ།
བླ་མའི་གཡས་ཟུར་ནས་མཁའ་འགྲོ་མ་གཅིག་གིས་ལོ་རྒྱུས་ཞིབ་དྲིས་བྱེད་པར། རང་ནས་
ཡིན་ལུགས་ཀྱི་སྐད་ཆ་རྣམས་དྲང་པོར་ཞུས་པས་བླ་མས་ཐུགས་མཉེས་ཚོར་ཆེན་པོ་མཛད།
ཚོགས་ཀྱི་དགའ་སྟོན་ལ་རོལ། ཡང་ཕྱིར་བུད་བྱས་ཏེ་གཞལ་ཡས་ཁང་གཅིག་ཏུ་སོང་བས་
བུད་མེད་སྔོན་མོ་གཅིག་གིས་ལམ་སྣ་མཛད། དེ་བཞུགས་ཀུན་གྱིས་སྨད་ཕྱོགས་ཀྱི་རིགས་
ཅན་མཁའ་འགྲོ་ཞིག་ལ་ཁྲུས་མཛད་ནས་འདུག རང་གིས་ཀྱང་ཐོབ། དེའི་དབུས་ཁྲི་མཐོ་
བ་ཞིག་ལ་དར་དམར་པོའི་གདན་ཁྱད་པར་དུ་འཕགས་པ་ཞིག་བཏིང་བའི་སྟེང་དུ་མདོ་
སྔགས་བསྟན་པའི་སྒྲོན་མེ། རིག་འཛིན་བྱེ་བའི་གཙུག་ཕུད། མཁས་གྲུབ་འགྲན་ཟླ་དང་
བྲལ་བའི་ཀུན་གཟིགས་འཇམ་དབྱངས་མཁྱེན་བརྩེའི་དབང་པོ་སྐུ་གཟི་བརྗིད་ཆེ་ཞིང་ལང་
ཚོ་བཅུ་དྲུག་ལོན་པའི་ན་ཚོད་སྐུ་ལ་ཆོས་གོས་རྣམ་པ་གསུམ་དབུ་ལ་སྡེ་སྣོད་གསུམ་ཞུ་
གསོལ་བ་ཕྱག་ན་རྡོ་རྗེ་དང་དྲིལ་བུ་བསྣམས་པ། འཁོར་དུ་དཔའ་བོ་དང་མཁའ་འགྲོ་རྣལ་
，..
“



བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
འབྱོར་མ་བརྒྱ་ཕྲག་ལྷག་ཙམ་གྱིས་བསྐོར་བ་ཞིག་མཇལ། སྔར་ལྟར་ཕྱག་མཆོད་མཎྜལ་
དང་དར་དཀར་པོ་དྲི་མ་མེད་པ་གཅིག་གིས་མཇལ་དར་བྱས། རང་ནུས་ཀྱི་སྨོན་ལམ་
བཏབ། བླ་མ་ཐུགས་རྒྱུད་རྩུབ་ཧྲག་གེ་བའི་ཚུལ་སྟོན་མཛད་པ་ཞིག་རེད། མོ་ལ་གསུང་
མཛད་ཚིག་གཅིག་མི་བྱེད་པར་མི་གཟིགས་པའི་ཚུལ་བྱེད་ཀྱིན་འདུག །དེ་ནས་ཡང་གཞལ་
ཡས་ཁང་གཅིག་ཏུ་སླེབས། སྒོ་སྲུང་བུ་མོ་ལོ་བཅོ་ལྔ་ཙམ་ལས་མ་ལོན་པ་གཅིག་འདུག
ཕར་ངོ་མི་ཤེས་ཀྱང་ཚུར་དགའ་སྤྲོ་ཕ་མ་བུ་དང་ཐུག་པ་ལྟ་བུ་ཞིག་བྱེད། དེའི་ནང་དུ་གདན་
དམའ་བའི་སྟེང་དུ་དར་ལྗང་གི་འབོལ་བརྩེགས་པའི་སྟེང་རྡོ་རྗེ་ཕག་མོའི་སྐྱེ་བ་སྡེ་དགེ་
ཕྱོགས་ཀྱི་མཁའ་འགྲོ་གཡུ་ལྷ་ཟེར་བ་གཅིག་བཞུགས་འདུག །དབུ་སྐྲ་དར་ནམ་མཁའི་
མདོག་ཅན་གྱིས་དཀྲིས་ཤིང་ཕྱག་ཏུ་བེ་བུམ་ཆུང་ངུ་ཞིག་བསྣམས་ནས་བར་དོའི་རྩ་ཚིག་
གསུངས་བཞིན་བཞུགས། འཁོར་དུ་མཁའ་འགྲོ་མ་བཅུ་དྲུག་ཙམ་ཞིག་འདུག །རང་གིས་
ཀྱང་ཕྱག་དང་རྒྱ་གར་གྱི་ཙནྡ་དཀར་པོ་ལས་གྲུབ་པའི་སྤོས་ཀྱི་མཆོད་པ་ཡང་བྱས། རང་ལ་
བདུད་རྩི་ལྔ་ལས་གྲུབ་པའི་སྤྱོད་དང་སྦྱར་བའི་ཟས་བཟང་པོ་བྱིན། མི་ཡུལ་ལོ་རྒྱུས་ཕན་
ཚུན་གསུང་གླེང་དུ་མ་མཛད། སླར་ཁྱོད་ཕོ་བྲང་འདི་ཡི་དབུས་ཀྱི་རྒྱ་མཐོངས་ན་ཐེམ་སྐས་
བཞི་ཡོད་པས་སྐས་ནག་པོའི་ནང་ནས་མ་འགྲོ་འགྲོ་ན་དུག་སྦྲུལ་གདུག་པ་ཅན་དང་སྲིན་
པོའི་འཚེ་བ་ཡོད། དེ་བས་ཐེམ་སྐས་ལྗང་གུ་ལ་གཏོད་དེ་སོང་གསུངས། ཡང་སོང་བས་
གཞལ་ཡས་ཁང་གཅིག་ན་བུད་མེད་སྐུ་སྐྱ་སེར་དུ་སོང་བ་རྒས་ཉམས་ཅན་ཞིག་ལ་མཁའ་
འགྲོ་མ་ཉིས་བརྒྱ་ཙམ་ཞིག་གིས་བསྐོར་མཁའ་འགྲོ་རྣམས་ཀྱིས་ཀར་གླིང་ཞི་ཁྲོ་དང་དྲི་མེད་
བཤགས་རྒྱུད་གསུངས་ནས་བཞུགས། གཙོ་མོ་དེའི་རླུང་བུམ་ཆེན་བཟུང་ནས་རླུང་རོ་
བསལ་བས་སྦྲུལ་དང་སྦལ་པ་ཉ་སོགས་ཆུ་གནས་ཀྱི་སྲོག་ཆགས་དུ་མ་སྐྱུག་བཞིན་ལ་དེ་
རྣམས་ཀྱི་རོ་ལས་འཇའ་ཚོན་དཀར་སེར་དམར་ལྗང་ཤར་ཏེ། རྣམ་ཤེས་དག་པའི་ཞིང་དུ་
འདྲེན་པར་འདུག །དེའི་མཚན་མཁའ་འགྲོ་དབང་མོ་ཞེས་བྱ་དེ་ཉིད་ཡིན་པར་འདུག །སྔར་



་
་ གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལྟར་ཕྱག་མཆོད་བྱས། སྐུ་མདུན་དུ་སོང་ནས་བྷནྡྷའི་ཕྲེང་བ་གཅིག་བདག་གི་མགོ་ཐོག་ཏུ་
བཞག་ཏེ་ཅུང་ཞིག་བཞད་དེ་སུ་ཡིན་གྱི་གསུང་གླེང་ཉུང་ངུ་མཛད། ཡང་གཞལ་ཡས་ཁང་
གཅིག་ན། དར་གྱི་གདན་ལ་དྷ་ཀི་མ་ཞི་བའི་ལྷ་མོ་སྐུ་མདོག་དཀར་ལ་ལྷ་རྫས་ཀྱི་ན་བཟའ་
གསོལ་བ་འཁོར་དུ་མཁའ་འགྲོ་མ་བདུན་ཙམ་ཞིག་གིས་བསྐོར་བ་གཅིག་མཇལ། རང་གི་
ཕྱག་མཆོད་བྱས། མཁའ་འགྲོ་དེས་འཕགས་པ་སྤྱན་རས་གཟིགས་ཀྱི་ཐུགས་རྒྱུད་བསྐུལ་
བའི་གསོལ་འདེབས་དང་མ་ཎི་འབྲུ་དྲུག་དང་འབྲེལ་བའི་གསོལ་འདེབས་སྨོན་ལམ་ཤིན་
ཏུ་སྙན་པ་ཞིག་གསུངས་ཀྱང་སྐབས་འདིར་ཡི་གེ་མང་དོགས་ནས་མ་བྲིས། ཡང་སྒོ་ཤར་དུ་
བསྟན་པའི་གཞལ་ཡས་ཁང་ཤིན་ཏུ་མཛེས་པ་ཞིག་ན་ཌཀྐི་འབུམ་གྱི་གཙོ་མོ་མཁའ་འགྲོ་ཡེ་
ཤེས་མཚོ་རྒྱལ་སྐུ་ལ་ལྷ་རྫས་དྲི་མ་མེད་པའི་དར་གྱི་ན་བཟའ་དང་རིན་པོ་ཆེའི་རྒྱན་སྣ་
ཚོགས་པས་མཛེས་པར་སྤྲས་པ་དབུ་སྐྲ་གནག་སྣུམ་དུ་འཁྱིལ་བ་རུས་པ་དང་རིན་པོ་ཆེའི་
རྒྱན་སོགས་བརྗོད་དུ་མེད་པའི་གཟུགས་མཛེས་པ་བལྟ་ན་སྡུག་པ་ཞིག་ལ་འཁོར་དུ་ཡེ་
ཤེས་མཁའ་འགྲོ་མ་སྟོང་ཕྲག་དུ་མས་བསྐོར་ཏེ་བླ་མ་རིག་འཛིན་འདུས་པ་དང་། ཡི་དམ་
དཔལ་ཆེན་འདུས་པ། མཁའ་འགྲོ་བདེ་ཆེན་རྒྱལ་མོའི་ཚོགས་འཁོར་བསྐོར་ནས་བཞུགས་་
འདུག །རང་ཡང་དེའི་ཚོགས་གྲལ་དུ་སོང་ནས་ཕྱག་མཆོད་སྔར་ལྟར་བྱས་པས་ཐུགས་
དགྱེས་ཚོར་མཛད་ལོ་རྒྱུས་རྣམས་ཞིབ་གསལ་ཞུས། འདི་ནས་ཡར་སོང་དང་ཨ་ཁུ་ཉིད་
དང་མཇལ་སྣ་ཞིག་ཀྱང་བདག་གིས་བཏང་། སྒོ་སྲུང་ཤིན་ཏུ་བཙན་པོ་ཡོད་ཕྱིར་ཐར་དཀའ་
གསུངས། ་ཡར་ཡར་སོང་བས་ཕོ་བྲང་ཤིན་ཏུ་འཇིགས་ལ་རྔམ་པ་སྣང་བ་ཚ་ཟིང་ཟིང་དུ་
འགྱུར་ནུས་པ། མི་ལྤགས་ཀྱི་བླ་བྲེ་བརྒྱངས་པ། སྦྲུལ་གྱི་ཐག་པ་བྲེས་པ། མི་མགོ་སྐམ་པོ་
རློན་པ་རྙད་རྙིད་སྐྲ་དང་བཅས་པ་འཕྱང་བ། རེ་འབྱམས་ནག་པོའི་ལྤགས་པས་ཡོལ་བ་
བྱས་པའི་དཀྱིལ་ན་ཤེལ་མུན་ནག་གི་མདོག་ལྟ་བུའི་ཁྲི་ལ། རྣལ་འབྱོར་པ་དཔའ་བོ་ནམ་
མཁའ་འོད་གསལ་ཞེས་བྱ་བ་སྐུ་མདོག་སྨུག་ནག་རལ་པ་ཐོར་ཚུགས་རྡོ་རྗེའི་རྩེར་གཡུ་ཡི་



བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
ཕྲ་ཅན་སྙན་ལ་དུང་གི་ཝང་མིག །གོས་དཀར་ཅན་ཕྱག་ན་ཌ་མ་རུ་དང་མི་རྐང་གི་གླིང་བུ་
ཐོགས་པ། ཤིན་ཏུ་གཟི་བྱིན་བཟོད་པར་དཀའ་བ། འཁོར་དུ་བེར་ནག་པོའི་གོས་ཅན་དྲུག་
གིས་བསྐོར་བ། རལ་བ་ནག་ར་ལེ། ཁ་ངོ་ནག་དུང་ངེ་བ། རབ་ཏུ་ཁྲོས་པའི་ངང་ཚུལ་ཅན་
ཤ་སྟག་བཞུགས། དེ་ལ་ཕྱག་མཆོད་བྱས་སྨོན་ལམ་བཏབ། ཡང་སོང་བས་སྒོ་སྲུང་བུད་
མེད་དཀར་མོ་དར་དང་རུས་པའི་རྒྱན་གྱིས་བརྒྱན་པ་གཅིག་མཇལ། མཚན་ནོར་འཛིན་
སྒྲོན་མ་ཟེར། རང་དང་ཚེ་རབས་མང་པོ་ལས་འབྲེལ་ཡོད་པ་ཞིག་རེད། གཞལ་ཡས་ཁང་
དམར་སེར་འོད་ཀྱི་རང་བཞིན་ཅན་གྱི་དབུས་སུ་ཤེལ་དམར་གྱི་ཁྲི་ཤིན་ཏུ་མཐོ་བ་ཞིག་ལ།
དར་སྣ་ཚོགས་ཀྱི་འབོལ་གྱི་སྟེང་དུ་ལྷ་ལྕམ་མནྡ་ར་བ་སྐུ་མདོག་དམར་སྨུག་ཕྱག་གཡས་ན་
མདའ་དར་དང་གཡོན་ཚེ་བུམ་འཛིན་པ། དར་གྱི་ཨངྒ་རིག་དང་རུས་པ་དང་རིན་པོ་ཆེའི་
རྒྱན་གྱིས་སྤྲས་པ་འཁོར་དུ་ཡེ་ཤེས་ཀྱི་མཁའ་འགྲོ་མ་བརྒྱ་ཕྲག་གཅིག་གིས་བསྐོར་བ་གཙོ་
མོས་རྡོ་རྗེ་མི་ཤིག་ན་དཱའི་རོལ་མོའི་གླུ་དབྱངས་ལེན་ཅིང་བཞུགས་པ་ལ་སྔར་ལྟར་ཕྱག་
མཆོད། སྒྲོལ་མས་གསུངས་པའི་གསོལ་འདེབས་བཏོན། དད་པ་བསམ་གྱིས་མི་ཁྱབ་པ་
སྐྱེས། ཚོགས་གྲལ་ནས་ཡར་སོང་བས། བདག་གི་མགོ་ཐོག་ཏུ་ལྷ་ལྕམ་གྱིས་ཕྱག་གཡས་
པའི་ཚེ་མདའ་བཅས་བཞག་ནས། ཧཱུྃ ཨུ་རྒྱན་ཡུལ་གྱི་ནུབ་བྱང་མཚམས། །སོགས་ནས།
བྱིན་གྱིས་བརླབས་ཕྱིར་གཤེགས་སུ་གསོལ། །གནས་མཆོག་འདི་རུ་བྱིན་ཕོབ་ལ༔ བསྒྲུབ་
མཆོག་འདི་ལ་དབང་བཞི་བསྐུར༔ དུས་མིན་འཆི་བའི་བར་ཆད་སོལ༔ འཆི་མེད་ཚེ་ཡི་
དངོས་གྲུབ་སྩོལ༔ ཞེས་གསུངས། ཡང་ཡར་སོང་བས། ཁང་བཟང་ཡིད་དུ་འོང་བ་གཅིག་
འདུག །དེའི་ཤར་ན་སྒོ་མོ་བཅུ་གཉིས། ལྷོ་ན་སྒོ་མོ་བཅུ་གཉིས། ནུབ་ན་སྒོ་མོ་བཅུ་གཉིས།
བྱང་ན་སྒོ་མོ་བཅུ་གཉིས། ཤར་ཕྱོགས་ཀྱི་སྒོ་དང་སྒོ་མོ་ཐམས་ཅད་ཤེལ། ལྷོ་ཕྱོགས་ཀྱི་སྒོ་
དང་སྒོ་མོ་ཐམས་ཅད་གསེར། ནུབ་ཕྱོགས་ཀྱི་སྒོ་དང་སྒོ་མོ་ཐམས་ཅད་པདྨ་རཱ་ག །བྱང་
ཕྱོགས་ཀྱི་སྒོ་དང་སྒོ་མོ་ཐམས་ཅད་གཡུ་ལས་གྲུབ་པ་ཤ་སྟག་རེད། ཤར་གྱི་ཕྱོགས་ན་འགྲོ་
33



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བ་འདྲེན་པའི་ལྷ་མོ་བཅུ་གཉིས། ལྷོ་ཕྱོགས་ན་ཐར་ལམ་སྟོན་པའི་ལྷ་མོ་བཅུ་གཉིས། ནུབ་
ཀྱི་ཕྱོགས་ན་འབར་བ་མེ་ཡི་ལྷ་མོ་བཅུ་གཉིས། བྱང་གི་ཕྱོགས་ན་བདུད་ལས་རྒྱལ་བའི་ལྷ་
མོ་བཅུ་གཉིས། ཐམས་ཅད་ཀྱང་ཕྱོགས་མདོག་གི་ན་བཟའ་གསོལ་ཞིང་བཞུགས། ཕྱི་ཡི་
སྒོ་ལྕགས་ནི་གསེར་ལས་བྱས་པ་ཕུ་དུང་ཙམ་སྟེ་མཁའ་འགྲོ་མ་ཞིག་གིས་སྒོ་ཕྱེས་ནས་
མངག །བྱང་གི་སྒོ་དེ་ཕྱེས་ནས་སོང་། ནང་ན་ཀ་བ་བརྒྱ་དང་བརྒྱད་ཅུ་ཡོད་པ། མཁའ་འགྲོ་
མ་བརྒྱ་དང་བརྒྱད་ཅུ་དར་དང་རུས་པའི་རྒྱན་གྱིས་སྤྲས་པ་ཐམས་ཅད་ཀྱིས་དབྱངས་
གཅིག་ཏུ། དྷཱི༔ མ་བཅོས་སྤྲོས་བྲལ་བླ་མ་ཆོས་ཀྱི་སྐུ༔ བདེ་ཆེན་ལོངས་སྤྱོད་བླ་མ་ཆོས་ཀྱི་རྗེ༔
པད་སྡོང་ལས་འཁྲུངས་བླ་མ་སྤྲུལ་པའི་སྐུ༔ སྐུ་གསུམ་རྡོ་རྗེ་འཆང་ལ་ཕྱག་འཚལ་ལོ༔ སྐུ་ནི་
མི་འགྱུར་ཀུན་ཏུ་བཟང་པོའི་སྐུ༔ གསུང་ནི་མི་འགགས་རང་བྱུང་འགྲོ་བ་འདྲེན༔ ཐུགས་ནི་
མི་གཡོ་སྨྲ་བསམ་བརྗོད་ལས་འདས༔ སྐུ་གསུམ་ཐུགས་ལྡན་པདྨ་རྒྱལ་ལ་བསྟོད༔
འཕགས་ཡུལ་པཎ་ཆེན་བོད་ལ་ཐུགས་རྗེ་ཆེ༔ མཚོ་སྐྱེས་རྡོ་རྗེ་སྐྱེ་འཆི་བགྲེས་རྒུད་བྲལ༔ ད་
ལྟ་གདུག་པའི་སྲིན་ཚོགས་ཆོས་ལ་བསྒྱུར རྗེ་བཙུན་པདྨ་ཐོད་ཕྲེང་རྩལ་ལ་བསྟོད༔ ཨོ་
ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ མ་ཧཱ་གུ་རུ་པདྨ་ཐོད་ཕྲེང་རྩལ་ལ་ན་མོ་ཧཱུྃ༔ ཞེས་རོལ་མོའི་
སྒྲ་དང་བསྒྲགས་ཏེ་གར་གླུ་ངན་སོང་རང་གྲོལ་ཞེས་བྱ་བ་དེ་ཉིད་ལེན་ཅིང་བཞུགས་འདུག་
པས་རང་གིས་དད་སྤྲོ་ཚད་ལས་འདས་པ་བྱུང་། ཡང་སོང་བས་ཕོ་བྲང་གཅིག་ན། བུད་མེད་
དཀར་མོ་གོས་ཆེན་དཀར་པོའི་གཟན་དང་ཤམ་ཐབས་དཀར་པོ་མནབ་པ་ཤེལ་དམར་པོའི་
ཕྲེང་བ་ཕྱག་ན་བཟུང་བ། མཚན་ལ་དགེ་སློང་མ་ཀུན་དགའ་སྨོན་ལམ། མཁའ་འགྲོ་མ་
ལས་ཀྱི་དབང་མོ་ཆེ་ཞེས་བྱ་བ་དེ་ཉིད་ཡིན་པར་འདུག །བདག་ལ་ཐུགས་རྗེ་མཉེས་མཉེས་
མཛད། ཡོལ་བ་དར་གྱི་རྒྱན་ལྡན་དེ་ཕྱེ་ནས། བདག་ཀྱང་ཕོ་བྲང་དབུས་སུ་ཁྲིད། འཁོར་
མཁའ་འགྲོ་མ་བདུན་ཙམ་ཞིག་བཞུགས། བདག་ལ་གདན་དཀར་པོ་ཞིག་བཏིང་མཁའ་
འགྲོ་དེ་ཡི་ཕྱག་ཏུ་ཚེ་མདའ་དཀར་པོ་ཞིག་བསྣམས་ནས་བདག་གི་མགོ་ཐོག་ཏུ་བཞག་སྟེ།



， བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
ཨོ་དྲི་མ་མེད་པའི་དང་པོའི་ཚེ༔ དཔལ་མཆོག་ཉི་ཟླ་ཁ་སྦྱར་ཁུག འཕོ་བ་མེད་པ་བདེ་
ཆེན་ཚེ༔ འོད་ལུས་དྭངས་མའི་དཔལ་དུ་ཁུག འགྲོ་འོང་མེད་པ་རྒྱུན་གྱི་ཚེ༔ རྟག་བརྟན་མི་
ཤིགས་ཀློང་དུ་ཁུག བསྐུས་འཕྲོག་ཉམས་རལ་རྣམ་རྟོག་ཚེ༔ མི་རྟོགས་ཡེ་ཤེས་གཤིས་སུ་
ཁུག འཁོར་འདས་ལམ་སྣང་འཁྲུལ་པའི་ཚེ༔ ཡེ་ཡིན་རང་བབས་ངང་དུ་ཁུག འགགས་
པ་མེད་ན་རྒས་རྒྱུ་མེད༔ འགགས་མེད་རྒས་མེད་ཚེ་ཡང་ཁུག སྐྱེ་བ་མེད་ན་ཤི་རྒྱུ་མེད སྐྱེ་
མེད་འཆི་མེད་ཚེ་ཡང་ཁུག ཨཱཨཱཨཱ༔ ཞེས་གསུངས་ཏེ་ཁྱོད་འཇིག་རྟེན་མི་ཡུལ་ནས་
ཚུར་ལ་ཞིང་འདིར་འོང་བ་ལ་ལྟོས་ན་ཤིན་ཏུ་སྐྱེ་བ་བཟང་པོ་ཞིག་ཡིན་པར་འདུག །ཁྱོད་
སྙིང་རྗེ་གསུངས་ནས་བཤུམ། བུ་མོ་ཨ་དཔལ་ཟེར་བ་དེ་གྲོགས་ལ་མངག་ཐུར་དུ་འདིར་
ཤོག་གསུངས་ནས་ང་ཕྱིར་བསྐྱལ། དེ་ནས་རྗེ་བཙུན་སྒྲོལ་མ་དཀར་མོ་དེས་བདག་ལ་ ་
་གསུངས་པ། ད་བུ་མོ་ཟླ་བ་སྒྲོལ་མ་ཁྱོད་འཇིག་རྟེན་མི་ཡུལ་ནས་ཚད་བཙུགས་ཏེ་ཞིང་
འདིར་ཁྲིད་འོང་མི་ང་རང་ཡིན། ད་དུང་ཨུ་འུ་གཉིས་དཔལ་རི་ལ་འདུག་པའི་དུས་ལ་ནི་མ་
བབས། ས་བཅུ་ལ་གནས་པ་རྣམས་ཀྱིས་སྤྱོད་ཡུལ་དུ་གྱུར་པའི་སྟེང་གི་ལོངས་སྐུ་ཐུགས་རྗེ་
ཆེན་པོ་དང་འཁོར་བྱང་ཆུབ་སེམས་དཔའ་དང་སེམས་མ་དཔག་མེད་ཀྱིས་བསྐོར་ཏེ་ཆོས་
ཐུགས་རྗེ་ཆེན་པོ་པདྨ་གར་དབང་གི་རྒྱུད་སྟོན་པའི་ངེས་པ་ལྔ་ལྡན་གྱི་ཞིང་ངོ་། །དེའི་སྟེང་དུ་
སྤྲོས་བྲལ་ཆོས་སྐུའི་ཞིང་ཁམས། གུ་རུ་པདྨ་གདོད་མའི་མགོན་པོའི་རང་སྣང་ལས་ཐ་མི་
དད་པའི་སྟོན་འཁོར་དགོངས་པ་དབྱེར་མེད་ཀྱི་ཚོགས་ལ་ཆོས་བརྡ་ཚིག་བློ་ཡུལ་དུ་འདས་
པའི་མན་ངག་གསང་བ་ཆེན་པོའི་རྒྱུད་རྫོགས་པ་ཆེན་པོ་རིག་པ་རང་ཤར་གསུངས་ཏེ་
བཞུགས་པའང་། ད་ལྟ་མཇལ་བའི་སྐལ་པས་དབེན། དུས་ནམ་ཞིག་ཚེ་མཇལ་ཆོག་པའི་
སྨོན་འདུན་ཡང་ཡང་འདེབས། ཁྱོད་ཀྱིས་ང་ཞིང་འདིར་འོང་ཡོད་པ་མ་སྨྲ་གསུངས། ང་ནི་
སྙིང་གས་པ་ལྟ་བུའི་སྡུག་བསྔལ་དང་། སེམས་འཐོར་བ་ལྟ་བུའི་མྱ་ངན། ཅི་བསམ་འདི་
དྲན་མེད་པའི་གཏད་མེད་སྣང་བ་ཟང་མ་ཟི་གཅིག་ཏུ་གྱུར་ཏེ་མིག་རྡོལ་བ་ལྟ་བུའི་མཆི་མ་
35，



གངས་ཅན་སྐྱེས་མའི་དཔེ་ཚོགས་ལས། ་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཟག །ད་ང་གུ་རུ་རིན་པོ་ཆེ་མཇལ་རུང་ཡང་མཇལ་རྟེན་གསེར་དངུལ་མཎྜལ་དང་དར་ཙམ་
ཡང་མེད་བསམས། དེ་མ་ཐག་ཏུ་སྒྲོལ་མའི་མདའ་དར་ནས་དར་དཀར་པོ་ཤིན་ཏུ་རིང་བ་དྲི་
མ་མེད་པ་ཞིག་གནང་། བདག་ཐེ་ཚོམ་ཆེ་བས་མདའ་དར་ཟད་འགྲོ་སྙམ་ཡང་། སྒྲོལ་མས་
འདི་ནི་ནམ་ཡང་ཟད་རྒྱུ་མེད་པས་སེར་སྣ་མེད་གསུངས། ང་ས་འདི་ན་མིན་པས། གུ་རུའི་
མདུན་དུ་སོང་ལ་ཞུ་རྒྱུ་ཅི་ཡོད་ཞུས། ཁྱོད་ལ་གསེར་དངུལ་ནོར་བུ་ཅི་བྱིན་ཡང་མ་ཁྱེར།
དར་སྔོན་པོ་གཅིག་ལ་སྤྲུལ་པའི་སྐུ་ལྔའི་གཟུགས་བརྙན་ཡོད་པ་དེ་གནང་རོགས་ཞུས།
སྔོན་གྱི་ལས་འཕྲོ་སད་པ་དང་། འགྲོ་དོན་ཕྱོགས་མེད་འབྱུང་བ་དང་། ངན་སོང་གི་འགྲོ་བ་
རྣམས་མཐོང་ཞིང་དགེ་བསྐུལ་ནུས་པ། སྨོན་ལམ་གང་བཏབ་ངེས་པར་འགྲུབ་པ་ཞིག་ཞུས་
གསུངས། དེ་ནས་ཡང་ཤེལ་དམར་པོའི་ཁང་པ་བྱུ་རུའི་ལག་གདུག་གི་འཕར་ཁ་འཐེན་པ་
ལྟ་བུ་ལ་ལྡེ་མིག་མི་དགོས་པ་བརྡ་ཡིག་དམར་པོ་ཞིག་སྤུང་པ་འདུག །སྒོ་ཁ་ན་བུད་མེད་སྐྲ་
དཀར་པོ་དུང་གི་མདོག་ལྟར་འདུག །ཚེམས་ནི་གཅིག་ཀྱང་མ་ལྷུང་བ་མཚན་ལ་ཚེ་དབང་
འབར་མ་ཞེས་བྱ་བ་ཡིན་པར་འདུག །བདག་ལ་ཚེ་འགུགས་རྒྱས་གདབ་མཛད། ཤེལ་རྡོ་
ཟུར་དྲུག་པ་གཅིག་གནང་། དེ་ཡང་མི་ཐུག་པའི་སྣང་བ་ཞིག་ཤར། འབྲས་ཀྱི་མཎྜལ། ཟུར་
སྤོས་རྒྱའི་རི་མོ་ལྟར་བཀོད་པ་ཞིག་གི་རྩེར་བཞག །ཡང་གཞལ་ཡས་ཁང་རྒྱ་ཆེ་བ། རྒྱུན་
རིང་བ་དཔང་མཐོ་བ། ཆེ་ཆུང་ཚད་ལས་འདས་པ་ཞིག་ན། རྨ་བྱའི་གདུགས་བརྒྱ་ཕྲག་དང་།
དར་གྱི་རྒྱལ་མཚན། ཟ་འོག་གི་འཕན། ལྷ་རྫས་ཀྱི་བླ་བྲེ། ནོར་བུའི་ཏོག །མུ་ཏིག་གི་དྲི་བ་
དྲྭ་ཕྱེད། མཆོད་པའི་ཚོགས་བསམ་གྱིས་མི་ཁྱབ་པ་དང་། ཁྱད་པར་དུ་མ་ཧཱ་ག་ཎ་ཙཀྲའི་
ཚོགས་ཀྱི་ལོངས་སྤྱོད་རི་ལྟར་སྤུང་བ། རྫ་ལྟར་ཉིལ་བ། བདུད་རྩི་མཚོ་ལྟར་འཁྱིལ་བ།
དམ་རྫས་ཀྱི་ལོངས་སྤྱོད་ལྷ་ཆེན་འཕྲུལ་དགའི་སྤྱོད་ཡུལ་ལས་འདས་པའི་དཔེ་མེད་ཀུན་ཏུ་
བཟང་པོའི་མཆོད་སྤྲིན་མུ་མཐའ་མེད་པའི་འོད་ཟེར་ཀུན་ནས་འཕྲོ་བའི་དཀྱིལ་འཁོར་དུ་བློ་
ཡིས་དཔག་པར་དཀའ་བའི་ཁྲི་རྒྱ་ཁྱོན་ཆེ་ཞིང་ཁང་པ་བརྩེགས་གསུམ་ཙམ་ལས་མཐོ་བའི་
，
36



L，
བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
སྟེང་དུ་པདྨ་འདབ་མ་སྟོང་གིས་མཚོན་པའི་སྣ་ཚོགས་དར་གྱི་འབོལ་གདན་སུམ་བརྩེགས་
ཀྱི་སྟེང་དུ། སྐྱབས་གནས་རྒྱལ་བ་ཐམས་ཅད་འདུས་པའི་ངོ་བོ་རྒྱལ་ཀུན་ཐུགས་ཀྱི་དབང་
ཕྱུག་ཕྱོགས་བཅུའི་རྒྱལ་བ་ཀུན་གྱི་མཁྱེན་བརྩེ་ནུས་གསུམ་གཅིག་ཏུ་བསྡུས་པ། གངས་
ཅན་བོད་ཀྱི་ལྗོངས་ཀྱི་ལྷ་སྐལ་གཅིག་པུ་ཨོ་རྒྱན་གྱི་གུ་རུ་པདྨ་ཐོད་ཕྲེང་རྩལ་འཆི་མེད་མཚོ་
སྐྱེས་རྡོ་རྗེ་དེ་ཉིད་སྐུ་མདོག་དཀར་དམར་མདངས་ལྡན་ཕྱག་གཡས་གཡོན་རྡོ་རྗེ་དང་བྷནྡྷ་
བདུད་རྩིའི་བཀང་བའི་ཚེ་བུམ་བསྣམས་པ། གྲུ་མོ་གཡོན་ན་རྡོ་རྗེ་གསང་བའི་ཁ་ཊཾ་རྩེ་
གསུམ་བརྟེན་པ། ཞབས་གཉིས་རྒྱལ་པོ་རོལ་སྟབས། སྐུ་ལ་དར་ཟ་འོག་སྨུག་པོ་གཅིག་གི་
བེར། དར་དམར་པོའི་ཤམ་ཐབས། ཆོས་གོས་དམར་པོ་གསེར་གྱི་ལཉྫརིས་བརྩེགས་པ་
དར་དཀར་པོ་པཉྩ་ལི་ཀས་ཟླ་གམ་དབུ་ལ་པདྨ་མཐོང་གྲོལ་གསོལ་བ་ཞིག་མཛད་ལ།
བདག་བུ་མོས་ཨོ་རྒྱན་ཆེན་པོའི་ཞལ་རས་མཚན་དཔེའི་དཀྱིལ་འཁོར་བལྟ་བས་མི་ངོམས་
པ་དེ་ཉིད་མཇལ་བའི་མོད་ལ་ད་ལྟའི་ཐ་མལ་གྱི་སྣང་བ་བན་བུན་འདི་རང་འགགས་ཏེ་སྨྲ་
བསམ་བརྗོད་པ་ལས་འདས་པ། ལྐུག་པས་བུ་རམ་མྱོང་བ་ལྟ་བུའི་ཉམས་ཞིག་སྐྱེས།
དགའ་སྐྱོ་འདྲེས་མ་ལྟ་བུའི་ངང་ལ་དར་གཅིག་གནས། ཡང་ཨོ་རྒྱན་ཆེན་པོ་དེ་ཡི་ཕྱོགས་
བཞི་ན་སྣ་ཚོགས་དར་གྱི་གོས་ཅན། འོད་ཕུང་སྒྱུ་མའི་ལུས་ཅན། བདེ་སྟེར་ཡེ་ཤེས་ཀྱི་ཌཱཀྐི་
མ་བཞི་ཡིས། ཕྱོགས་བཞིར་ཚེ་མདའ་དང་། ཚེ་བུམ་བསྣམས་ནས་བརྡ་བསྟོད་གསུངས་
བཞིན་བཞུགས། ཁྲི་དེའི་གཡས་ཕྱོགས་སུ་ཁྲི་མཐོ་བ་གཅིག་ལ་འཕགས་པ་སྤྱན་རས་
གཟིགས་དབང་། བྱང་ཕྱོགས་བོད་ཁ་བ་ཅན་སྐྱོང་ཕྱིར་ཆོས་རྒྱལ་གྱི་ཚུལ་བཟུང་བ་སྲོང་
བཙན་སྒམ་པོ་དང་། གནུབ་ནམ་སྙིང་། དག་པོ་ཟླ་འོད་སོགས་དམ་པའི་སྐྱེ་རྒྱུད་དུ་མའི་
ཕྲེང་བ་རིམ་བྱོན་གྱི་ཟློས་གར་རྗེ་བཙུན་ཐུགས་རྗེའི་མངའ་བདག་སུམ་ལྡན་རྡོ་རྗེ་འཛིན་པ་
ཆེན་པོ་འདྲེན་མཆོག་བདེ་ཆེན་རྡོ་རྗེའམ་དྲི་མེད་མཁའ་སྤྱོད་དབང་པོ་དེ་ཉིད་སྐུ་གཟི་བརྗིད་
སྔར་ལས་ལྷག་པ། ངུར་སྨྲིག་གི་རྒྱལ་མཚན་གྱིས་བརྗིད་པ་དབུ་ལ་པཎ་ཞུ་གསོལ་བ་ཕྱག་
32



:
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ན་ཌ་མ་རུ་དང་དྲིལ་བུ་བསྣམས་པ། དེ་ཕྱོགས་བཞིར་མཁའ་འགྲོ་མ་དཀར་མོ་བཞིས་ཕྱག་
ན་མདའ་དར་སྔོན་པོ་ཤ་སྟག་བསྣམས་པ། མདུན་དུ་མཁའ་འགྲོ་མ་ཁྲོ་མོའི་ཞལ་ཅན་
མཐིང་ནག་དར་ཁྲའི་སྐ་རགས་ཅན་མདའ་དར་སྔོན་པོ་བཟུང་བ་ཞིག་བཅས་མཇལ།
གཡོན་གྱི་ཕྱོགས་ན་ཁྲི་སྟེང་དུ་རྟོགས་ལྡན་འཇིགས་མེད་དཔའ་བོ། ཛ་ཀམཆོག་སྤྲུལ་རིན་
པོ་ཆེའི་ཐུགས་སྲས་ལྷ་བཙུན་ནམ་མཁའ་འཇིགས་མེད་ཀྱི་ཡང་སྲིད་བྱ་བྲལ་བ་རྫ་དཀོན་
མཆོག་དེ་ཉིད་སྐུ་མདོག་སྔོ་ནག་དར་གྱི་ན་བཟའ་ལྷབ་ལྷུབ་དང་དབུ་ལ་པཎ་ཞུ་གསོལ་བ།
ཕྱག་ན་བུམ་པ་བསྣམས་པ། སྐུ་ཚེ་གཅིག་ལ་ཀ་ལྷུན་ཟུང་འཇུག་གི་གསང་ལམ་ནས་སྣང་
བཞི་མཐའ་རུ་ཕྱིན། བློ་སེམས་ཆོས་ཟད་དུ་སོང་བའི་གྲུབ་ཐོབ་ཀྱི་རྒྱལ་པོ་དེའི་ཕྱོགས་
བཞིར་མཁའ་འགྲོ་མ་དམར་མོ་བཞིས་མདའ་དར་དམར་པོ་བསྣམས་པ་དང་། མདུན་ན་
མཁའ་འགྲོ་མ་གཅིག་བཅས་བཞུགས། དཔའ་བོ་རིག་པ་འཛིན་པའི་ཚོགས། རྨ་བྱའི་དབུ་
ཞྭ་གསོལ་བ་སྟོང་ཕྲག་བཅུ་ཙམ་ཞིག་མཇལ། མཐའ་བསྐོར་དུ་མཆོད་ཡོན་ཞབས་བསིལ།
མེ་ཏོག་སོགས་ནས་ཞལ་ཟས་ཀྱི་བར་བྱེ་བ་ཕྲག་ཁྲིག་གིས་གཏམས་པ་དེ་རྣམས་ཀྱི་ལ་
ལས་ཕྱག་ཏུ་རྡོ་རྗེ་དྲིལ་བུ། ལ་ལས་ཅང་ཏེའུ། ལ་ལས་སིལ་སྙན། ལ་ལས་གསེར་གྱི་རྔ་
བོ་ཆེ། ལ་ལས་མཁར་རྔ། ལ་ལས་དུང་དང་།ལ་ལས་དུང་དམར། ཕྱོགས་བཞི་ན་དཀར་
སེར་དམར་ལྗང་། ནུབ་ཀྱི་དུང་དམར་བྱུ་རུ་ལས་གྲུབ། ཌཱཀི་མ་གོས་དམར་སེར་ཅན་
གཉིས་ཀྱིས་གཉིས་འབུད། འགྲོ་ཀུན་གསང་སྔགས་ཀྱི་ལམ་དུ་མ་དབང་དུ་འདུས་པའི་
དགོས་པ་ཁྱད་པར་ཅན་ཡོད་གསུངས། རྐང་གླིང་མི་རྐང་གླིང་བུ་ཤ་སྟག་ལས་ཟངས་རག་
ནི་མི་འདུག །རྒྱ་གླིང་ནི་བརྒྱ་ཕྲག་ཙམ་ཞིག་ཀྱང་འབུད། མཆོད་ཡོན་ནི་བརྒྱ་ཡང་འདུག
མཆོད་དཔོན་རྣམས་ཀྱིས་གོས་སེར་མནབས་ཤིང་ཕྲག་གཡོན་ན་དར་ཁྲ་རེ་བཀབ་འདུག
དེས་མཁའ་འགྲོ་མ་ཞིག་ལ་དྲིས་ཏེ། འདི་ན་སྒྲུབ་ཆེན་གསུང་རྒྱུ་འདི་ཅི་རེད་ཞུས་པས།
འདི་སྔ་འགྱུར་ཆོས་ཀྱི་སྙིང་པོ་བཀའ་བརྒྱད་བདེ་གཤེགས་འདུས་པའི་སྒྲུབ་མཆོད་བྱེད་པ་
38 ་



བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
རེད་གསུངས། ཚོགས་མང་རྣམས་བཞེངས། རང་ཡང་ངོ་ཚ་འཇིགས་སྐྲག་བཅས་ཕྱག་དགུ་
ཕྲུགས་སུ་འཚལ་ཏེ། ཡར་སོང་ནས་ཀུན་མཁྱེན་མ་ཧཱ་གུ་རུའི་ཞབས་སྤྱི་བོར་བླངས། རིན་
པོ་ཆེ་སྣ་ཚོགས་ལས་གྲུབ་པའི་མཎྜལ་དང་། དར་དཀར་པོ་དྲི་མ་མེད་པ་གཅིག་ཕུལ། ཨོ་
རྒྱན་ཆེན་པོས་ཕྱག་བདག་གི་མགོ་ཐོག་ཏུ་བཞག་སྟེ་ཚིག་བདུན་གསོལ་འདེབས་གསུངས་
ནས་བཞུགས། ཨ་ཁུ་མཁའ་སྤྱོད་ནས། ཚེ་ལ་དབང་བ་ཚེ་མཐའ་ཡས ཞེས་གསུངས་ཏེ་
ཚེ་མདའ་བསྣམས་ནས་ཚེ་འགུགས་གསུངས། རྫ་དཀོན་མཆོག་གིས། ཡེ་ཤེས་སྣང་བ་ལམ་
མེ་བཿ འགྲོ་བའི་མར་མེ་ཡེ་ཤེས་སྒྲོན གཟི་བརྗིད་ཆེན་པོ་འོད་གསལ་པཿ སྔགས་འཆང་
མངའ་བདག་རིགས་སྔགས་རྒྱལ ཨཕཊ༔ ཨཕཊ༔ ཨཕཊ༔ ཞེས་གསུངས། ང་རང་
དར་དཀར་པོའི་གདན་ལ་པུས་བཙུགས་སུ་བསྡད་དེ། བསམ་པ་མ་བདེ་བར་ངུས། ཡང་
ངུས། ཡང་ཡང་ངུས། མཆི་མ་ཟག་པ་རྣམས་ཤེལ་གྱི་གོ་ཅེན་གྱི་སྟེང་དུ་ཆུ་ལྟར་འཁྱིལ། དེ་
ནས་སྡུག་ཡུས་ཀྱི། ཨ་ཁུ་རིན་པོ་ཆེ་ལགས། སྤྱིར་སེམས་ཅན་རྣམས་དང་། སྒོས་སུ་ངེད་
ཅག་སྙིང་བརྩེ་ཡུལ་དུ་གྱུར་པའི་སློབ་འབངས་རྣམས་སྡུག་བསྔལ་དུ་བསྒྱུར་ཏེ། ཨ་ཁུ་ཉིད་
གར་བྱོན་ཆ་མེད་ཀྱིས་ཞིང་དུ་བཞུད་པས། བུ་མོ་སྙིང་ཕྱུང་བ་ལས་ཀྱང་ཐུ་བའི་སྡུག་
བསྔལ་ཆེ། སློབ་འབངས་ལྟོས་བཅས་རྣམས་ཀྱིས་ཀྱང་དེ་བཞིན་ཡིན། ད་ནི་ཨ་ཁུ་ཉིད་
སླར་འཇིག་རྟེན་མི་ཡུལ་དུ་འགྲོ་བའི་དོན་དུ་མ་བྱོན་ཐབས་མེད་སྙིང་ནས་གསོལ། སྐུ་ཉིད་
མ་བྱོན་བར་དུ་བུ་མོ་གར་ཡང་མི་འགྲོ་ངེས། དེ་བས་ཆེད་དུ་གཏད་དེ་འོང་། འོང་ནས་
མཇལ། མཇལ་ཏེ་ཞུས། ཞུས་པ་དེ་དོན་དང་ལྡན་པར་ཞུ་ཞུ། ཞེས་མིག་རྡོལ་རྡོལ་དུས། དེ་
ནས་དྲི་མེད་མཁའ་སྤྱོད་དབང་པོས་ཐུགས་བརྩེ་བརྩེ་བརྒྱ་མཛད་དེ། བུ་མོ་ཟླ་སྒྲོན་གྱིས་
གང་ཞུས་རྣམས་ངེས་པར་བདེན། ཁྱོད་ཅག་གི་སྡུག་བསྔལ་གཏན་ནས་མ་བྱེད། ང་དང་བླ་
མ་ཨོ་རྒྱན་ཆེན་པོ་གཉིས་ལ་དབྱེ་བ་སྤུ་ཙམ་མེད་ཐ་སྙད་སྐྱེ་འཆི་མིང་བཏགས་ཙམ་ལས་ང་
ལ་སྐྱེ་འཆིའི་འཁྲུལ་འཛིན་ཅུང་ཟད་ཙམ་ཡང་མེད། ཁྱད་པར་དུ་མི་རྒན་བདེ་ཆེན་རྡོ་རྗེ་ང་
་
༢o



གངས་ཅན་སྐྱེས་མའི་དཔེ་ཚོགས་ལས། : ་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལ་བཟང་ངན་ལས་ཀྱིས་འབྲེལ་བའི་སེམས་ཅན་ཡོད་དོ་ཅོག་ཐམས་ཅད་བྱ་ཁྱུ་འུར་རྡོས་
དཀྲོགས་པ་ལྟར་སྐུ་གསུམ་རྒྱལ་བའི་ཞིང་ཁམས་རྔ་ཡབ་དཔལ་གྱི་རི་ལ་འདྲེན་ཡོད། ད་
དུང་གསོལ་འདེབས་ནུས་པའི་སློབ་འབངས་རྣམས་ཀྱང་ཚོམ་བུ་གཅིག་ཏུ་སངས་རྒྱས་པའི་
ཐ་ཚིག་ཚེ་ང་ཡི་དོན་དུ་སྡུག་བསྔལ་བསོགས་མི་རྣམས། བླ་མ་སངས་རྒྱས་ཆོས་སྐུར་མཐོང་
བའི་མོས་གུས་འགྲོ་དྲུག་ཕ་མར་ཤེས་པའི་སྙིང་རྗེ་ཅི་བྱེད། རང་འདོད་དང་མ་འདྲེས་པའི་
དགེ་སྦྱོར་ལྟར་སྣང་ཆོས་བརྒྱད་དུ་མ་སོང་བའི་བསྙེན་བསྒྲུབ་གཅིག་ཆོག་ཡིག་དྲུག་ཏུ་ཤེས་
ནས་དགེ་བསྐུལ། ཐམས་ཅད་རང་སེམས་ལ་འདུས་པས་ཉམས་ལེན་རེམ། མ་འཆུག་མ་
འཆུགས་དང་སྐྱེ་མི་ལུས་རྒྱ་བོར་མ་ཐག་ཏུ་བྱ་ངང་བས་ངང་ཕྲུག་ཁྲིད་པ་ལྟར་ཞིང་འདི་རུ་
བདག་གིས་མི་འདྲེན་རེ་དཀོན་མཆོག་གསུམ། དེ་བས་ཁྱོད་མི་ཡུལ་དུ་སོང་ལ་ང་ཡིས་
བོསྐུར་བའི་འཕྲིན་འདི་ཀུན་ཁྲོམ་དགེ་སྐུ་མདུན་དང་སྡེ་དགོན་ཁྱིམ་ཚང་སྙིང་ཉེ་བའི་སློབ་
མ་རྣམས་ལ་ང་དང་མངོན་སུམ་ཐུག་ཀྱང་འདི་ལས་ལྷག་པ་ཅི་ཡང་བཤད་རྒྱུ་མེད་པས་དེ་
ལྟར་གྱིས་ཤིག་གསུངས་ནས་བཟའ་བཏུང་ཚོགས་ཀྱི་འཁོར་ལོ་གྱ་ནོམ་པ་གནང་། ཡང་
ཕྱག་གསུམ་འཚལ་ནས་མར་འོང་སྟེ། ཤེལ་གྱི་ཁང་པ་ཕྱོགས་བཞི་མཚམས་བརྒྱད་གཡུ་
འབྲུག་ཕྱག་ན་ནོར་བུ་ཡོད་པ་བརྒྱད་འཁྱིལ་བ་ཞིག་ན་མལ་དང་སྔས་གདན་ཡིད་སྤྲོ་བ་ཞིག་
འདུག་པ་དེར་བསྡད། ཌཱཀྐི་མ་གཅིག་གིས་བདག་གི་གསོལ་དཔོན་བྱེད་བདག་ཅུང་ཟད་
གཉིད་པའི་སྣང་བ་བྱུང་། ཡང་བྱ་རྨ་བྱ་ལྗང་སྔོན་ཞིག་གིས་ཨ་ཨ་ཨུ་ཨུ་ཨེ་ཨོ་ཨོྃ༔ ཞེས་
པའི་སྒྲས་བསྐུལ་ནས་གཉིད་སད། དེ་མ་ཐག་ཏུ་སྐུ་མདུན་སོང་སྔ་ལྟར་མཇལ། ཕྱག་མཆོད་
རྒྱས་པ་ཕུལ་ཡང་སྐུ་མདུན་སོང་ནས་ཡང་དུས་ལ་ཨ་ཁུ་ཁྱོད་བྱོན་པ་གཅིག་ཏུ་མ་ཟད་ཤུལ་
དུ་བཞུགས་པའི་རེ་ལྟོས་འགྲོ་བའི་སྐྱབས་མགོན་གཅིག་པུ་ཁྲོམ་དགེ་མཆོག་སྤྲུལ་རིན་པོ་ཆེ་
ཉིད་ངེད་ཅག་རྣམས་ཀྱི་བསོད་ནམས་ཀྱི་དུས་ལས་ཡོལ་ན་ཐམས་ཅད་ཀུན་མིག་མེད་ལོང་
བ་ལོང་ཁྲིད་མེད་པ་གཡང་ཁར་བསྐྱུར་བ་ལས་སྡུག་ཆེ་བ་ཞིག་འོང་ན་དེའི་སྐུ་ཚེ་ལ་བར་
40



བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
ཆད་མེད་ཅིང་འགྲོ་དོན་མཐའ་རུ་ཕྱིན་པ་འཁོར་སློབ་རྣམས་ཡིད་ཚིམ་པའི་ཐབས་ཅི་དགོས་
ཞུས་པས་ཨ་ཁུ་མཁའ་སྤྱོད་ཐུགས་ཕངས་མཛད་དེ། དེ་ངེས་པར་བདེན་སྐུ་ཚེ་ནི་ལོ་བཅུ་
གཅིག་བར་དུ་བཞུགས། དེ་ཚུན་ཆད་ཀྱི་སྙུན་གཞི་ཕྲན་བུ་ཡོད་སྲིད་ན། མཁའ་འགྲོ་སུན་
བཟློག་གྲངས་ལྡན་ལོ་རིམ་དང་། མཚམས་སུ་ཉི་མ་ཤར་ཕྱོགས་ལ་སྐུ་གླུད་བཏང་ན་ཕན།
དེའི་བར་དུ་བཞུགས་ངེས་པ་ཡིན་གསུངས། ད་ཁྱོད་རྣམས་འབྱོན་ཞུས་པས། ད་དུང་རེ་
ཞིག་དུར་ཁྲོད་མེ་རི་འབར་བའི་ཞིང་དུ་འགྲོ་ཞིང་མ་ཚོགས་རྣམས་ལ་ལྕེ་བཙུན་སྙིང་ཐིག་གི་
ཆོས་སྟོན་མཐར། སྤྲུལ་སྐུ་འཁྲུངས་ཚུལ་སོགས་རྒྱས་པར་ཡོད་ཀྱང་གསང་རྒྱ་དགོས་ཕྱིར་
མ་བྲིས། དེ་ནས་བུ་མོ་ཉིད་ཀྱང་ཞིང་འདིར་འདུག་པས་མི་འོང་། ཁྱོད་རང་ཡང་མི་ཡུལ་དུ་
སོང་ལ་འགྲོ་དོན་མཛོད། ང་ཡང་ལོ་གསུམ་ལས་མི་འགོར་བར་སླར་འཁྲུངས་འོང་
གསུངས། རང་སྐྱབས་དང་བྲལ་བས་སྡུག་བསྔལ་ཤིན་ཏུ་ཆེ་ཡང་འོང་རྩིས་བྱས། ཚིག་
བདུན་གསོལ་འདེབས་ཚར་གསུམ་བཏོན་བདག་ལ་སྨོན་ལམ་ཁྱད་པར་ཅན་གུ་རུ་རིན་པོ་
ཆེ་དང་ཨ་ཁུ་དཀོན་མཆོག་གསུམ་ནས་སྨོན་ལམ་མང་པོ་བཏབ། བདག་གི་མིང་ལ་རྔ་ཡབ་
དཔལ་གྱི་རི་ལ་ཕེབས་པའི་བརྡ་རྟགས་སུ་མཁའ་འགྲོ་མ་ཤེས་རབ་ཆོས་སྒྲོནཞེས་
བཏགས། དེ་ནས་ཚོགས་མང་གིས་རོལ་མོ་དཀྲོལ་ཌཀྐི་མ་རྣམས་ཀྱིས་སྐྱེལ་མ་མཛད་དུ་ང་
རང་གི་ལུས་ནི་འཁྱོལ་སེམས་ནི་ཆགས་མཆི་མ་དབང་མེད་དུ་འོང་ཡང་བྱ་ཐབས་བྲལ།
རང་གིས་ཀྱང་སྨོན་ལམ་བསམ་གྱིས་མི་ཁྱབ་པ་བཏབ། དེ་ནས་མར་འོང་བས། མཁའ་
འགྲོ་ཚེ་དབང་འབར་མ་དང་མཇལ་འཕྲད་མཛད། བདུད་རྩི་ཆ་བདུན་ཤེལ་རྡོ་ལས་གྲུབ་་
པའི་མཁའ་འགྲོའི་སྒྲོམ་བུ་གྲུ་གང་གནང་། དེ་མ་ཁྱེར་བས་བདག་ལ་སྨོན་ལམ་བཟང་པོ་
བཏབ་སྟེ། སངས་རྒྱས་བསྟན་པ་དར་གྱུར་ཅིག བླ་མའི་སྐུ་ཚེ་བསྟན་གྱུར་ཅིག འགྲོ་ལ་
བདེ་སྐྱིད་འབྱུང་གྱུར་ཅིག ཐམས་ཅད་སངས་རྒྱས་ཐོབ་གྱུར་ཅིག ཅེས་གསུངས་ཡང་
མཁའ་འགྲོ་ལས་དབང་དང་མཇལ། དར་དཀར་པོ་འབྲས་དང་སྤོས་ཐུར་སོགས་གནང་
41



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཅུང་ཟད་བསྡདཿ འདི་ལ་བདེ་སྐྱིད་འབྱུང་བར་ཤོག འདི་ལས་བར་ཆད་མེད་པར་ཤོག༔
འདི་ལ་སྲུང་སྐྱོབས་བྱེད་པར་ཤོག འདི་ཡིས་འགྲོ་དོན་ནུས་པར་ཤོག ཅེས་གསུངས།
ཡང་ལྷ་ལྕམ་མནྡ་ར་བ་དང་མཇལ། བུད་མེད་ཁྲོ་མོའི་ཆས་ཅན་ཞིག་གིས་ལྷུང་བཟེད་ཅིག་
གིས་ནང་ནས་བདུད་རྩི་སོལ་ཁུ་འདྲ་བ་ཞིག་བླུད་ནས། སེམས་ཅན་བདེ་དང་ལྡན་གྱུར་
ཅིག༔ སྡུག་བསྔལ་ཀུན་དང་བྲལ་གྱུར་ཅིག བདེ་དང་རྟག་ཏུ་མི་འབྲལ་ཞིང༔ ཆོས་ཀུན་
མཉམ་ཉིད་རྟོགས་པར་ཤོག ཅེས་གསུངས། ཡང་རས་པ་ནམ་མཁའ་འོད་གསལ་མཇལ།
བྱང་ཆུབ་སེམས་མཆོག་རིན་པོ་ཆེའི་སོགསཿ གོང་ནས་གོང་དུ་འཕེལ་བར་ཤོག༔ ཨོཾ་མ་ཎི་
པདྨེ་ཧཱུྃ༔ ཞེས་གསུངས་ཡང་མཁའ་འགྲོ་ཡེ་ཤེས་མཚོ་རྒྱལ་མཇལ། ཐང་ཆུང་གོར་ལྟ་བུ་
ཞིག་ནང་། གུ་རུའི་མཚན་སྔགས་དང་འབྲེལ་བའི་མགུར་གཅིག་བླང་བ་ཡོད་ཀྱང་མ་བྲིས། ་་
སྨོན་ལམ་འདི་འདྲ་ཞིག་གསུངས། བུ་མོ་ཟླ་བ་སྒྲོན་མ་འདི། །འཇིག་རྟེན་མི་ཡི་ཡུལ་ཁམས་
ནས། །གདོས་བཅས་ལུས་ཀྱི་ཕུང་པོ་ཡི། །ཆུ་བུར་མིག་གིས་མཐོང་ཡུལ་དུ། །ཤར་ནས་
ཤར་ལ་བལྟས་པའི་ཚེ། །ཤེལ་གྱི་སྒོ་མོ་མཇལ་བར་ཤོག །ལྷོ་ནས་ལྷོ་ལ་བལྟས་པའི་ཚེ། །
གསེར་གྱི་སྒོ་མོ་མཇལ་བར་ཤོག །ནུབ་ནས་ནུབ་ལ་བལྟས་པའི་ཚེ། །བྱུ་རུའི་སྒོ་མོ་མཇལ་
བར་ཤོག །བྱང་ནས་བྱང་ལ་བལྟས་པའི་ཚེ། །གཡུ་ཡི་སྒོ་མོ་མཇལ་བར་ཤོག །བཛྲ་གུ་རུའི་
གླུ་ལེན་ཚེ། །པདྨ་འབྱུང་གནས་མཇལ་བར་ཤོག །འདི་ན་ཚོགས་འཁོར་ནམ་བསྐོར་ཚེ། །
བུ་མོ་ཞིང་འདིར་སླེབས་པར་ཤོག །ཁ་ལག་འབྲེལ་བའི་སེམས་ཅན་རྣམས། །རྔ་ཡབ་གླིང་
དུ་འདྲེན་པར་ཤོག །ཞེས་གསུངས་ནས་ཚེས་བཅུ་ཉེར་ལྔ་བཅོ་ལྔ་གནམ་གང་འབུམ་འགྱུར་
དེ་རྣམས་ལས་ཤོག་ཅིག་གསུངས། ཁྱེད་རང་མ་ངུ་བར་བྱོན་ཅིག་གསུངས་ནས་སྤྱན་ཆབ་
བསིལ་ཏེ་གོམ་པ་བརྒྱ་ཡི་ས་ལ་སྐྱེལ་མ་མཛད། དེ་རིང་གི་འདི་མ་གཏོགས་ང་ཡང་གར་
འགྲོ་མཁན་ཞིག་མིན་གསུངས། གོམ་པ་བཅུ་དང་བརྒྱ་ནས་ཕྱིར་བལྟས་བྱས་པས་ཡང་
མཇལ། སེམས་ཤིན་ཏུ་ལྷག་པར་འཁྲེང་པ་ཞིག་བྱུང་། དེ་ལས་སྡུག་པ་མ་བྱུང་གསུངས། དེ་



བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་།
ནས་མར་མཁའ་འགྲོ་དབང་མོ་ཆེ་བཞུགས་པའི་ཕྱོགས་སུ་སླེབས། སྒོ་སྲུང་གཅིག་གིས་
བསུ་བ་བྱས། སྐུ་མདུན་དུ་སོང་བས། རང་སྔར་ནས་འདྲིས་ཆེ་བས། བྲལ་དོགས་ཀྱིས་དུས།
མཁའ་འགྲོ་མ་ཅུང་ཟད་བཤུམ། བདག་ལ་འབྲས་སྤར་བ་གང་གནང་། བདག་ནི་སྐྱེལ་མི་
ཁོམ་བདག་ལ་ཆ་བསྐུར་ས་ཞིག་ཡོད་ཀྱང་ཁྱེད་འཇིག་རྟེན་མི་ཡི་ཡུལ་ནས་བློ་ཐག་ཆོད་དེ་
འོང་བ་ལ་སྐྱོན་མེད་གདུག་པ་ཆུ་སྲིན་རྩུབ་པ་དུག་སྦྲུལ་གྱི་ཁ་ལ་མི་ཐར་ཚེ། འབྲས་འདི་
གཏོར་ལ་མཁའ་འགྲོའི་དབང་མོའི་ཕྱག་ནས་ཡིན་ཞེས་བརྗོད་ལ་གཏོར་གསུངས། ཡང་
མར་འོང་བས་སྡེ་དགེ་མཁའ་འགྲོ་གཡུ་ལྷ་སོགས་མཁའ་འགྲོ་བརྒྱད་ཀྱིས་བསུ་མ་བྱས།
ཞིང་ཁམས་ཀྱི་ལོ་རྒྱུས་ཞུ་ལན་བྱས། ཡང་ཡང་ངུས་པས་ད་དོ་ནུབ་སྡོད་ཅིག་གསུངས།
བདག་གིས་ཚེ་ཡང་ཕུར་གསུམ་གྱི་སྒོ་ནས་དབང་ཞིག་བསྐུར་ན་མཁའ་འགྲོ་ཁྱེད་འཇིག་
རྟེན་མི་ཡུལ་དུ་ཡོད་པའི་སྤྲུལ་སྐུ་ཁྱད་འཕགས་རྣམས་དང་བླ་མ་དགེ་བའི་བཤེས་གཉེན་
སྤྲུལ་པའི་གཏེར་ཆེན་དམ་པ་རྣམས་ཀྱི་སྐུ་ཚེ་བར་ཆད་སེལ་བའི་མཁའ་འགྲོ་བཟང་མོ་ཞིག་
འོང་གསུངས་ཀྱང་བདག་དབང་ནི་ཞུ་མ་ཁོམ། ཡང་འོང་ནས་སྒྲོལ་མ་དཀར་མོས་བདག་ལ་
ཚིག་རང་ངན་པ་ཟེར་རྒྱུ་སླབ་སྟེ། འཇམ་དཔལ་མཁྱེན་བརྩེ་དབང་པོའི་མདུན་སོང་།
མཁྱེན་བརྩེ་དགོངས་བཞིན་དུ་སྔར་ལས་ཐུགས་དྭངས་དྭངས་ལྟ་བུ་ཞིག་མཛད། ཅུང་ཞིག་
བཞད་བདག་ཐལ་མོ་སྦྱར་ཚུལ་མཛད་པ་ལ། སྒྲོལ་མ་དཀར་མོས་ཐལ་མོ་སྦྱར་དང་མ་སྦྱོར་
མེད། དད་པ་བྱས་དང་མ་བྱས་མེད། རྗེ་བཙུན་སྒྲོལ་མ་དཀར་མོ་སྐྱེ་བ་འདི། འཇིག་རྟེན་མི་
ཡུལ་འགྲོ་རྒྱུ་ཡིན། ཞེས་སོགས་གསུངས། ཡང་མར་འོང་བས། རྒྱལ་ཚབ་བྱམས་པ་མི་
འགྱུར་གྱིས་མཁའ་འགྲོ་ལྔ་བསུ་མ་བཏང་། བྱམས་པ་མི་འགྱུར་གྱིས། ཁྱོད་ལས་མཁན་
རྣམས་ཀྱི་འཇིགས་པ་བསལ་ཕྱིར། རྡོ་ལས་བྱས་པའི་འཁོར་བ་སྡིག་མདུད་གཡའ་མ་
གཤེགས་པའི་རྡོ་རྗེའི་མདུད་པ་ཞིག་གནང་། བྱང་ཆུབ་སེམས་མཆོག་སོགས་སྨོན་ལམ་
གསུངས། མར་འོང་བའི་ལམ་དུ། སྒྲོལ་མ་དཀར་མོས། ད་འུ་ཅག་གཉིས་ཁུར་དགོས་རྒྱུའི་



གངས་ཅན་སྐྱེས་མའི་དཔེ་ཚོགས་ལས།： ཁྲོམ་དགེ་ཟླ་བ་སྒྲོན་མའི་དག་སྣང་སོགས།
རིན་ཆེན་ཤེལ་ལས་གྲུབ་པའི་མཁའ་འགྲོའི་སྒྲོམ་བུ་ནི་མ་ཁྱེར་མི་དགོས་རྒྱུ་ཡིས་རྡོ་ཡི་
མདུད་པ་ག་ལ་འཁྱེར་ཟེར་ཏེ། ཐང་ལ་བསྐྱུར། དེ་ནས་མར་འོང་བས་བྲག་རིའི་བར་
འདབས་ན། སྨོན་ལམ་ཆེན་པོའི་ཞིང་ཁམས་ཤེལ་གྱི་ཕོ་བྲང་རྒྱ་ཆེ་བ་ཤེལ་གྱི་སྒོ་ལ། ཤེལ་
གྱི་སྒོ་ལྕགས་ཕུ་དུང་ཙམ། སྒོ་སྟེང་གཡས་གཡོན་ཚེ་དཔག་མེད་ཀྱི་སྐུ་གཉིས་ཙམ། བར་དུ་
འབྲུ་དྲུག་ལཉྫ་ཝ་དྷུ་ཡི་གེ་སུམ་ཕབ་བྱས་པ་ཞིག་མཇལ། དེ་ནས་སྔར་གྱི་མཁའ་འགྲོ་གཡུ་
ལྷ་དེ་སྒོ་སྲུང་རྒྱ་ཇག་ལ་ཚང་གི་བུ་མོ་ཨ་དམ་ཟེར་བ་དང་ཐུག །དགའ་དགའ་བྱེད། ཁ་
བསྐྱལ། སྐེ་ལ་འཁྱུད་ནས་འཇིག་རྟེན་པ་ལྟར་བྱེད་དུ། དེ་ཡི་ཕོ་བྲང་ནང་དུ་ཁྲི་མཐོ་བ་
གཅིག་ལ་བླ་མ་རྒས་ཉམས་ཅན་ཞལ་ཚོམ་དཀར་པོ་ཡོད་པ། དེའི་ཟུར་གྱི་མདུན་གྱི་ཁྲི་ལ།
ཁྲོམ་དགེ་འཇིགས་མེད་ཁྲོ་རྒྱལ་གྱི་སྲིང་མོ་ཨ་ཤེས་སྒྲོན་མ་ཟེར་བ་འདུག །དེ་གཉིས་ལ་
བུད་མེད་སྐྱ་ཐམས་ཅད་ས་ལ་དྲུད་པ་ཞིག་གིས། ཆོས་དྲི་ལན་མང་པོ་བྱེད་ཅིང་འདུག །དེ་
ན་སྐྱ་སེར་བུད་མེད་སྟོང་ཕྲག་ཉི་ཤུ་ཙམ་ཞིག་འདུག །ཐམས་ཅད་ཀྱིས་ལག་ན་མར་མེ་ཀོང་
བུ་རེ་བཟུང་ནས་སྨོན་ལམ་བཏབ་ནས་བཞུགས་འདུག །དེ་ནས་ཡར་སོང་བས་ཨ་ཤེས་
སྒྲོན་མ་དེས། འཇིགས་མེད་ཁྲོ་རྒྱལ་ལ་གསུང་འཕྲིན་འདི་ལྟར་བསྐུར། བདག་ནི་སྨོན་ལམ་
ཆེན་པོའི་ཞིང་འདིར་སྐྱེ་བ་ཡིན། ཕ་མ་གཉིས་ནི་ཟངས་རི་མཁར་དམར་གྱི་ཕྱོགས་སུ་སྐྱེ་བ་
བླངས་ནས། སྔགས་པ་ནུས་ལྡན་གྱི་ཚུལ་གྱིས་འགྲོ་དོན་མཛད་དེ་ཡོད། ཁྱོད་ཀྱི་མིང་ལ་
ཆུང་དུས་ནི་གཡུ་སྒྲ་སྙིང་པོ་ཟེར། ད་ལྟར་ཅི་ཟེར་མི་གསལ་ཡང་། ད་ཁྱོད་རང་དགེ་སྡིག་
གང་བསགས་ཐམས་ཅད་དཀར་ནག་འདྲེས་རྒྱུ་རེད། སྤྱིར་འཁོར་བའི་སྐྱེ་བོ་ལ་དགེ་སྡིག་
མ་འདྲེས་པ་དཀའ་ཡང་སྒོས་མི་ལུས་ལན་གཅིག་ཐོབ་པའི་དོན་པོ་ལ། ད་ནི་ཚོད་བཟུང་
རན་པས་ཡི་གེ་དྲུག་མ་ཐོན་ལ་མཚམས་རེ་ལ་བསྡད་རྒྱུ་མ་འཆུག་ །དེ་ནས་ཚེ་འཕོས་མ་
ཐག་ཏུ་རྔ་ཡབ་དཔལ་གྱི་རི་ལ་སྐྱེ་ངེས་པ་ཐེ་ཚོམ་མེད་གསུངས། རང་གིས་སྨོན་ལམ་ནན་
ཏན་བཏབ་བོ། །།
44



ད་ བུ ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་། ་
ཞེས་པའི་དཔལ་རི་ཉམས་སྣང་ཐུང་ངུ་འདི་ཡང་བླ་མ་ཁྲོམ་དགེ་ཚང་གི་བུ་མོ་མཁོས་ཆུང་ཟླ་བ་སྒྲོལ་མ་ཞེས་བྱ་བ་
ཞག་ལྔའི་བར་དུ་ཤི་ནས། དཔལ་རིའི་དག་སྣང་དུ་རི་བོ་ཏ་ལའི་མཐོང་སྣང་རྗེས་དྲན་འདི་ཉིད་མཁས་པའི་ཚིག་གིས་མ་
བཅོས། སྙན་པའི་ངག་གིས་མ་བསྒྱུར། སྡེབ་སྦྱོར་གྱི་ཕྲེང་བས་མ་བརྩམ། མཁའ་འགྲོ་གསང་ཚིག་གིས་དོན་མི་གོ་བར་མ་
བྱས་ཏེ། བུ་མོ་རང་གིས་སྨྱོན་གཏམ་ཆལ་ཆོལ་དུ་སྨྲས་པ་ཇི་བཞིན་དག་སྤྲུལ་པས་ཁྲོམ་མ་ཎི་བཀྲ་ཤིས་ཀྱིས་ལ་ཐོག་ཏུ་ཡི་གེ་
རིས་སུ་ཕབ་པ་འདི་ཉེས་མཆིས་ཌཱཀྐི་ཆོས་སྲུང་ཚོགས་ལ་བཤགས་ཤིང་དགེ་བས་བདག་གི་མིང་ཙམ་ཐོས་ཤིང་དག་སྣང་འདི་
ལ་སྤྲོ་བ་བྱེད་ཚད་རྔ་ཡབ་དཔལ་གྱི་རི་ལ་སྐྱེ་བའི་རྒྱུར་གྱུར་ཅིག །དགེའོ། །དགེའོ། །དགེའོ། །མངྒ་ལམ། ཤུ་བྷཾ་ཏུ།
45་



གངས་ཅན་སྐྱེས་མའི་དཔེ་ཚོགས་ལས།
ཁྲོམ་དགེ་ཟླ་བ་སྒྲོན་མའི་དག་སྣང་སོགས།
༄༅། །གཟུགས་ཀྱི་ཉི་མའི་རྣམ་ཐར་བཞུགས་སོ། །
ན་མོ་ཨཱརྱ་ལོ་ཀེ་ཤྭ་རི་ཡ། དྲང་སྲོང་གི་བུ་མོ་གཟུགས་ཀྱི་ཉི་མའི་རྣམ་ཐར་འདི་ཉིད་
གཏམ་རྒྱུད་ཀྱི་རྗེས་སུ་འབྲང་སྟེ། དེ་དག་གི་དོན་འཆད་པ་ལ་བྱའི་སྒྲུང་དང་། རོའི་སྒྲུང་།
སྤྲེའུ་ལྷ་ལོན་གྱི་སྒྲུང་། རྒྱལ་པོ་མ་ལྔའི་སྒྲུང་། ཡིད་འཕྲོག་མའི་སྒྲུང་། རྒྱལ་པོ་སྤྱི་ལ་དགའི་
སྒྲུང་། ཉ་མོ་རྒད་པོའི་བསྟན་བཅོས། མགྲིན་བཟང་རྒྱའུའི་བསྟན་བཅོས། གཞན་ཡང་
འདུལ་བ་དང་མདོ་སྡེ་དུ་མ་ནས། གཏམ་རྒྱུད་ཇི་སྙེད་ཅིག་གསུང་འདུག་པ་ལས། ད་ལན་
གྱི་གཏམ་རྒྱུད། འདོད་སྲེད་ཅན་འཁོར་བ་ལ་ངེས་པར་འབྱུང་བའི་དྲན་སྐུལ། བྲམ་ཟེ་
གཟུགས་ཀྱི་ཉི་མའི་བསྟན་བཅོས་འདི་ཉིད། སྔོན་བོད་དུ་ལོ་ཙཱ་བ་བཻ་རོ་ཙ་ན་དང་། ཤེའུ་ལོ་
ཙཱ་བ་གཉིས་ཀྱིས་བསྒྱུར་བ་ལས། ཤེའུ་ལོ་ཙཱ་བའི་རྗེས་སུ་འབྲངས་ནས་དེ་ཡང་གཏམ་རྒྱུད་
ཉན་པ་ལ་དམ་ཚིག་སྡོམ་པ་གསུམ་སྲུང་དགོས་ཏེ། ཤེས་ཀྱང་གོང་སྤྱོད་མི་བྱེད་པ་དང་
གཅིག །བར་དུ་མ་གཡེང་པར་ཉན་པ་དང་གཉིས། མཐའ་མ་འཆལ་གུར་མི་གཏོང་བ་དང་ .
གསུམ་ཐུགས་ལ་བཞག་ནས་གསན་པར་ཞུ། དེ་ཡང་གཏམ་རྒྱུད་འདི་ལ་ལེའུ་རྣམ་པ་བཞི་
ཡོད་དེ། གཟུགས་ཀྱི་ཉི་མ་རྒྱལ་པོའི་བཙུན་མོར་མངའ་གསོལ་བའི་ལེའུ་དང་། ཡིད་མཐུན་
པའི་བར་དུ་དབྱེན་བཅུག་ནས་ཕྲལ་བའི་ལེའུ་དང་། མ་ཉེས་པའི་ནམ་མཐའ་ནས་ལངས་
པའི་ལེའུ་དང༌། མཐའ་མ་དགའ་བདེའི་དཔལ་ལ་ལོངས་སྤྱོད་ཅིང་ཐར་པའི་ལམ་སྣ་ཟིན་
པའི་ལེའུ་དང་བཞི་ཡོད་པ་ལས། དང་པོ་གཟུགས་ཀྱི་ཉི་མ་རྒྱལ་པོའི་ཕོ་བྲང་དུ་གདན་
འདྲེན་པའི་ལེའུ་འཆད་པ་ལ། དེ་ཡང་རྒྱ་གར་གྱི་ཡུལ་གྲོང་ཁྱེར་སེམས་ཀྱི་བློ་གྲོས་ཞེས་བྱ་
བ་ན། ཡབ་རྒྱལ་པོ། རྒྱ་གར་སྐད་དུ་ཙནྡྲ་སེངྷ། བོད་སྐད་དུ་ཟླ་བའི་དེད་དཔོན། ཡུམ་ལ་



གཟུགས་ཀྱི་ཉི་མའི་རྣམ་ཐར།
རྒྱ་གར་སྐད་དུ། དེ་ཝི་ཐི། བོད་སྐད་དུ་ལྷའི་དཔལ་མོ། སྲས་ཆེ་བར་རྒྱ་གར་སྐད་དུ། ཙནྡྲ་
སེངྒཱ། བོད་སྐད་དུ་ཟླ་བའི་སེང་གེ། སྲས་ཆུང་བར་རྒྱ་གར་སྐད་དུ། ཙནྡྲ་ཀུ་མཱ་ར། བོད་སྐད་
དུ་ཟླ་བའི་གཞོན་ནུ། ཁོང་ལ་མངའ་ཐང་གི་དབང་དུ་བྱས་ན། འབངས་གྲོང་ཁྱེར་འབུམ་ཚོ་
སུམ་ཅུ་སོ་དྲུག །ནོར་བུ་རིན་པོ་ཆེའི་བང་མཛོད་སུམ་བརྒྱ་དྲུག་ཅུ། གདུགས་དཀར་པོ་
གསེར་གྱི་ཡུ་བ་ཅན། འདོད་དགུ་འབྱུང་བའི་བསམ་གཏན་གྱི་ལྷུང་བཟེད། རྟ་ངང་པ་འཕུར་
ཤེས། གླང་པོ་ཆེ་རབ་བརྟན་སྣ་ལི་ཁྲི་ལྟར་དམར་བ། འདོད་འཇོའི་བ། མ་ཧེ་ཞོ་མོ་ཆེ། སྨྲ་
མཁན་ནེ་ཙོ། ཕག་པ་ཕལ་ཀ །སྒོ་ཁྱི་འཛིན་ཤེས་གཏོང་མི་ཤེས། རྫུ་འཕྲུལ་གྱི་ཞགས་པ།
འཕེལ་འགྲིབ་མེད་པའི་མེ་ཏོག་གི་ལྡུམ་ར། བློན་པོ་རིག་པ་ཅན་ཨ་བོ་ན་གེ །རིགས་ངན་ ་
རྔོན་པའི་བུ་ལ་སོགས་ཏེ། འདོད་པའི་ལོངས་སྤྱོད་བསམ་གྱིས་མི་ཁྱབ་པ་ཡོད་པ་ལས། ་
དུས་རེ་ཞིག་གི་ཚེ། ཡབ་རྒྱལ་པོ་ཟླ་བའི་དེད་དཔོན་གྱིས། སྲས་ཆེ་བ་ཟླ་བའི་སེང་གེ་ལ།
ཀྱེ་རྒྱལ་བུ་འདབ་ཆགས་གཤོག་པ་ཆག་པ་དང་། སྟག་ལ་རི་མོ་མེད་པ་དང༌། སེང་གེ་
གངས་དང་བྲལ་བ་དང་། ཉ་མོ་མཚོ་ནས་ཐོན་པ་དང་། རྒྱལ་པོ་རྒྱལ་རིགས་མེད་པ་རྣམས།
དཔེ་དོན་དེ་དང་འདྲ་བས་ན། གྲོང་ཁྱེར་སེམས་ཀྱི་བློ་གྲོས་ཀྱི་མངའ་རིས་འདི་ཁྱོད་ལ་
འབོག་རན་འདུག་པས། ང་རྒས་ལྷ་གཞོན། རྒྱལ་སྲིད་ཁྱོད་ཀྱིས་སྐྱོངས་ཞེས་གསུངས་པས།
སྲས་ན་རེ། དང་པོ་རྒྱལ་སྲིད་མེས་ཁུ་གཉིས་ཀྱིས་བསྐྱངས། བར་དུ་རྒྱལ་སྲིད་ཕ་ཇོ་གཉིས་
ཀྱིས་བསྐྱངས། ད་ནི་རྒྱལ་སྲིད་བདག་ལ་གཏོད་པ་ལ། རྒྱལ་སྲིད་འདི་ལ་འཛིན་ལུགས་
རྣམ་པ་གཉིས། ཕྱི་ནང་གང་ཐད་ཡབ་ཡུམ་བཀའ་གྲོས་མཛོད་ཅེས་ཞུས་པས། ཡབ་ཀྱིས་
གསུངས་པར། ཁྱོད་ཀྱིས་ཟེར་བ་བཞིན་དུ་རྒྱལ་སྲིད་སྐྱོང་བ་ལ་རྣམ་པ་གཉིས་ཡོད། ནང་
པའི་ལུགས་དང་ཕྱི་རོལ་པའི་ལུགས་གཉིས་ཡོད་པ་ལས། ནང་པའི་ལུགས་བཞིན་བསྐྱང་་
ན་ཚེ་འདིར་བདེ་ཞིང་སྐྱིད་ལ་ཕྱི་མ་འབྲས་བུ་བཟང་། ཕྱི་པའི་ལུགས་བཞིན་བསྐྱང་ན་མཐུ་
དང་རྫུ་འཕྲུལ་ཤིན་ཏུ་མྱུར། མངའ་ཐང་དཔུང་དང་ཡན་ལག་འཛོམས། ད་ལན་འོ་སྐོལ་
， 47



གངས་ཅན་སྐྱེས་མའི་དཔེ་ཚོགས་ལས། :ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སྙིགས་མའི་དུས་ཀྱི་འགྲོ་བ་འདི་རྣམས་ཞི་བས་འདུལ་བར་དཀའ་བས། དྲག་པོའི་ལས་ལ་
བརྟེན་ནས་ལྷ་དབང་ཕྱུག་བསྒྲུབ་སྟེ། རེ་ཞིག་ཕྱི་པའི་རྗེས་སུ་འབྲང་བར་བྱའོ། །མཐར་ནང་
པའི་ལུགས་བཞིན་སྐྱོང་བའི་སྨོན་ལམ་དང་རྟེན་འབྲེལ་སྒྲིགས་ཞེས་གསུངས་ནས་རྒྱལ་
སྲིད་བུ་ལ་གཏད། དེ་ནས་རྒྱལ་པོ་ཟླ་བའི་སེང་གེ་དེ་ཉིད་ཀྱིས། གླང་པོ་ཆེ་རབ་བརྟན་སྣ་ ་
ལི་ཁྲི་ལྟར་དམར་བ་དེ་ཉིད་ཀྱིས་ཐོག་དྲངས་པའི་གླང་པོ་ཆེ་དང་། རྟ་དང་། མ་ཧེ་དང་།
ཤིང་རྟ་སྣ་ཚོགས་དང་བཅས་པ་རྣམས་ལ། སྤུག་སོགས་ཆ་རྐྱེན་བསམ་གྱིས་མི་ཁྱབ་པ་
བཀལ། གཞན་ཡང་ཤ་གསར་པ་དང་། ཁྲག་དྲོན་མོ། ལྤགས་པ་རློན་པོ། ཤ་ཁྲག་གི་མཆོད་
སྦྱིན་གཏོང་རྒྱུའི་སྲོག་ཆགས་སྟོང་ཕྲག་མང་པོ་དང་བཅས་ཏེ། རྒྱལ་པོ་རང་ཉིད་རྟ་ནག་པོ་
སྤྲིན་གྱི་ཤུགས་ཅན་ལ་ཆིབས། ཨ་བོ་དང་རྔོན་པའི་བུ་ལ་སོགས་པའི་འཁོར་བསམ་གྱིས་མི་
ཁྱབ་པས་བསྐོར་ཞིང་། ཁྱད་པར་རིག་པ་ཅན་ཨ་བོ་ན་གེས་རྟ་སྣ་ཁྲིད་དེ། གྲོང་ཁྱེར་གྱི་ཤར་
ཕྱོགས་ན་ཤིན་ཏུ་འཇིགས་སུ་རུང་བའི་གནས་ཆེན། དུག་སྦྲུལ་འཁྲིགས་པའི་ནགས་ཚལ་
ཞེས་བྱ་བ་ན། ཕྱི་རོལ་པའི་ལྷ་དབང་ཕྱུག་ཆེན་པོའི་སྐུ་རང་བྱོན་རྡོ་ལས་གྲུབ་པ་ཞིག་ས་ལ་
མི་འབྲུལ་བར། བར་སྣང་ལ་གནས་པ་ཞིག་ཡོད་པ་དེ་ལ་མཆོད་པ་ཕུལ་ཏེ་དབང་དང་བྱིན་
རླབས་ཞུ་བའི་ཕྱིར་ཆས་སོ། །དེར་བྱོན་པའི་ལམ་ཁ་ཞིག་ན། རིགས་ངན་གྱི་བུ་མོ་མཛེས་
མས་སྐྲ་བཀྲུ་ཞིང་། རྒྱན་དུ་མས་བརྒྱན་ནས་མཛེས་པའི་གར་དང་། དགའ་བའི་བྲོ་དང་།
སྙན་པའི་གླུ་ལེན་བཞིན་འདུག་པ་དེ་ཤིན་ཏུ་མཛེས་པ་ལྟ་བས་ཆོག་མི་ཤེས་པ། འཛུམ་བག་
གི་གཞུ་མོ་ལ་ཟུར་མིག་གི་མདའ་མོ་བསྐྱོན་ནས། རྒྱལ་པོའི་རྣམ་ཤེས་རི་དྭགས་ཀྱི་ཕྲུ་གུ་
གར་སོང་གར་འདེད་བྱུང་བ་ལ། རྒྱལ་པོས་ཨ་བོ་ན་གེ་ལ་སྨྲས་པ། ཨ་བོ་ན་གེ །བུ་མོ་དེའི་
ཕའི་མིང་ལ་ཇི་སྐད་ཟེར། མའི་མིང་ལ་ཇི་སྐད་ཟེར། རང་གི་མིང་ལ་ཇི་ལྟར་བཏགས།
རིགས་དང་ཚངས་རྒྱུད་ཇི་འདྲ་ཞིག །འཁོར་དང་ལོངས་སྤྱོད་ཅི་དང་ལྡན། ཞེས་གསུངས་
ནས། ཨ་བོ་ན་གེའི་བསམ་པ་ལ་རྒྱལ་པོ་རིགས་ངན་གྱི་བུ་མོ་འདི་ལ་ཡིད་ཆགས་པར་གོ་
48



་་ ་ གཟུགས་ཀྱི་ཉི་མའི་རྣམ་ཐར།
ནས། ཨ་བོ་ན་གེས་འདི་སྐད་ཞུས་སོ། །བློ་བྲིད་མཁན་གྱི་མཛེས་མ་འདི། །ཕ་ཡི་མིང་ནི་མ་
འཚལ་ལོ། །མ་ཡི་མིང་ནི་མ་འཚལ་ལོ། །རིགས་དང་རུས་ནི་དམངས་རིགས་ཡིན། །འཁོར་
དང་ལོངས་སྤྱོད་དེ་ཡིས་མཚོན། །ཞེས་ཞུས་ནས། རྒྱལ་པོའི་རྟ་མཐུར་ནས་འཐེན་ཏེ།
དབང་ཕྱུག་ཆེན་པོའི་དྲུང་དུ་བཞུད་དོ། །
དེ་ནས་རྒྱལ་པོ་འཁོར་དང་བཅས་པ་རྣམས་ཀྱིས་དབང་ཕྱུག་ཆེན་པོ་ལ་མཆོད་པའི་
བྱེ་བྲག་བསམ་གྱིས་མི་ཁྱབ་པ་བཤམས་ཤིང་། ཁྱད་པར་སྲོག་ཆགས་སྣ་ཚོགས་ཀྱི་ཁྲག་ .
དྲོན་མོས་ཁྲུས་གསོལ། ཤ་གསར་པས་དམར་རྒྱན་བྱས། མི་ལྤགས་ཀྱི་གཡང་གཞི་དང་།
་བླ་བྲེ་རྒྱུ་མའི་ཟ་ར་བཙག་ལ་སོགས་པ་སྟེ། མདོར་ན་མཆོད་སྦྱིན་བསམ་གྱིས་མི་ཁྱབ་པས་
མཉེས་པར་བྱས་པས། ཁྲུས་དང་གཙང་སྦྲ་ལ་འབད། དབང་དང་བྱིན་རླབས་དངོས་གྲུབ་
བླངས་ཏེ་སླར་ལོག་བྱོན་པ་དང་། སླར་ཡང་སྔར་གྱི་བུ་མོ་དེ་རྣམས་ཀྱིས་རྒྱལ་པོའི་ལམ་གྱི་
གདོང་བཀག་ནས། ་ལུས་ཀྱི་དྲི་མ་རྣམས་བཀྲུས། བཞིན་གྱི་འཛུམ་བག་སྟོན། གར་གྱི་
མཆོད་པ་ངོམ་ཞིང་། ལྷག་པར་རྒྱལ་པོ་ཡིད་ཆགས་པའི་བུ་མོ་དེས། ལུས་ལ་ཙན་དན་གྱི་ཕྱེ་
མ་བྱུགས། མཁུར་ཚོས་ལ་ཚོས་ཀྱི་མདངས་སྟོན། བཞིན་གྱི་དཀྱིལ་འཁོར་ལ་སོ་དཀར་གྱི་
འཛུམ་གྱིས་བསུས་ཏེ། ལྷ་ལས་ཕུལ་དུ་བྱུང་བའི་རྒྱན་དཔག་ཏུ་མེད་པ་སྤྲས་ཤིང་། སྔར་
བས་ཀྱང་བརྒྱ་འགྱུར་གྱི་མཛེས་པ་ཞིག་བྱས་ནས། རྒྱལ་པོའི་མདུན་དུ་བྱུང་བ་ལ། རྒྱལ་
པོས་ཕྱག་གཡས་པས་བུ་མོ་དེ་ལ་བཟུང་ནས་འདི་སྐད་ཅེས་གསུངས་སོ། །བཞིན་རས་ཟླ་
བ་རྒྱས་པའི་དཔལ་ཡོན་ཅན། །ཚེམས་དཀར་དྭངས་པའི་འཛུམ་གྱི་རི་བོང་འཛིན། །བསིལ་
ཟེར་འོད་སྟོང་འཕྲོ་བའི་བུ་མོ་ཁྱོད། །ཁོ་བོའི་ལྡུམ་ར་ཀུ་མུད་དགའ་ཚལ་གྱི། །པད་སྡོང་
འབྱེད་པའི་ལས་ལ་མི་སྤྲོ་འམ། །ཞེས་གསུངས་མ་ཐག་ཏུ། ཨ་བོ་ན་གེས་རྒྱལ་པོ་ལ་
གསོལ་པ། ཀྱེ་རྒྱལ་པོ་ཆེན་པོ་སྙན་གསོན་དང་། །ར་གན་སེར་པོ་མདོག་ལེགས་ཀྱང་། །
རིན་ཆེན་གསེར་གྱི་དོ་ཟླ་མིན། །དོ་ལོ་སྔོན་པོ་མདོག་ལེགས་ཀྱང་། །སྔོན་པོ་གཡུ་ཡི་དོ་ཟླ་
་



གངས་ཅན་སྐྱེས་མའི་དཔེ་ཚོགས་ལས། ། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མིན། །རིགས་ངན་བུ་མོ་གཟུགས་མཛེས་ཀྱང་། །རྒྱལ་པོའི་བཙུན་མོ་འོས་མ་ལགས། །
ཞེས་ཞུས་པས། རྒྱལ་པོས་ཨ་བོ་ན་གེར་གསུངས་པ། གངས་སྟོད་མཐོན་པོར་མ་ཕྱིན་པར། །
སེང་གེ་དཀར་མོ་ག་ནས་མཐོང་། །ནགས་གསེབ་སྟུག་པོར་མ་ཕྱིན་པར། །སྟག་མོ་རི་བཀྲ་
ག་ནས་མཐོང་། །རྒྱ་མཚོའི་གླིང་དུ་མ་ཕྱིན་པར། །ཡིད་བཞིན་ནོར་བུ་ག་ནས་རྙེད། །མི་ཁ་
གཏམ་དང་གླེང་མོ་མ་འདྲེས་པར། །འདོད་པའི་གྲོགས་དང་ག་ནས་ཕྲད། །ཅེས་གསུངས་
པས། ཨ་བོ་ན་གེས་སླར་ཡང་ཞུ་བ་གསོལ་བའི་ལོང་མེད་པར། རྒྱལ་པོ་རང་གིས་བུ་མོ་དེ་
རྟའི་ཕོངས་སུ་བསྐྱོན་ནས། གྲོང་ཁྱེར་སེམས་ཀྱི་བློ་གྲོས་ཕྱོགས་ལ་བྱོན་ནོ། །དེ་ནས་ཨ་བོ་
རྔོན་པའི་བུ་དེ། རྒྱལ་པོ་ཡབ་ཡུམ་རྗེ་འབངས་དང་བཅས་པ་རྣམས་ལ། བཀྲ་ཤིས་དགའ་
སྟོན་གྱི་གྲབས་གྱིས་ཟེར་བའི་འཕྲིན་སྐྱེལ་བར་ཉིན་ལམ་གཉིས་ཀྱི་ས་ནས་སྔོན་འགྲོ་ལ་
བརྫངས། དེར་ཨ་བོ་རྔོན་པའི་བུས། རྒྱལ་པོའི་བཀའ་གནང་བ་བཞིན་འཕྲིན་རྣམས་
འཕྲོད་པར་བརྗོད་པས། རྒྱལ་པོ་ཡབ་ཡུམ་རྗེ་འབངས་དང་བཅས་པ་རྣམས་དགའ་མགུ་ཡི་
རངས་ནས། ཐམས་ཅད་སྐྲ་བཀྲུས་རྒྱན་དུ་མས་བརྒྱན་ཅིང་ལུས་ལ་གོས་དྲི་མ་མེད་པ་ ་ ་
རྣམས་གྱོན་ཏེ། གྲོང་ཁྱེར་གྱི་སུམ་མདོ་བཞི་མདོ་རྣམས་སུ་གླུ་གར་རྩེད་འཇོ་དང་བཅས་ཏེ་
བསུ་བ་མཛད་ནས། རྒྱལ་པོ་བཙུན་མོ་དང་བཅས་པ་རྣམས་ཕོ་བྲང་དུ་སྤྱན་དྲངས་སོ། ། །
ཕོ་བྲང་ནང་དུ་ཕེབས་པ་དང་། ནེ་ཙོ་སྨྲ་མཁན་དེས་རྒྱལ་པོ་ཟླ་བའི་སེང་གེའི་གསེར་ ་
ཁྲིའི་དཔུང་ཟུར་ལ་སྡེར་མོས་བསྒྲད་དེ་ཤིན་ཏུ་ཡུས་དང་བཅས་པའི་སྒོ་ནས་འདི་སྐད་ཅེས་
གསོལ་བ། ཀྱེ་རྒྱལ་པོ་ཆེན་པོ་སྙན་གསོན་དང་། །ལྟ་ན་སྡུག་པའི་བཙུན་མོ་འདི། །རྒྱལ་པོ་
སུ་དང་སུ་ཡི་སྲས། །ཡབ་ཡུམ་མིང་ལ་ཇི་སྐད་ཟེར། །རིགས་རུས་ཆོ་འབྲང་ཇི་ལྟར་ཡིན། །
སྐྱེས་དང་རིན་དུ་ཇི་ལྟར་གནང་། །ལྗོངས་དང་སྐལ་བ་ཅི་འདྲ་ཡོད། །ཡར་ལ་རྗེ་ཡི་ཞབས་
ཏོག་དང་། །མར་ལ་འབངས་ཀྱི་སྐྱོང་གཞག་དང་། །བར་དུ་བུ་ནོར་སྤེལ་བ་སོགས། །བུད་
མེད་ཡོན་ཏན་ཇི་ཙམ་ཡོད། །བཟའ་བཏུང་ལས་ཀྱི་གཡོས་སྣ་སོགས། །མཛངས་མའི་ལས་ .
་



གཟུགས་ཀྱི་ཉི་མའི་རྣམ་ཐར།
ཀ་ཇི་ལྟར་ཤེས། །ཞེས་ཞུས་པས། རྒྱལ་པོའི་ཞལ་སྐྱེངས་པའི་ཚུལ་གྱིས་ནེ་ཙོ་ལ་འདི་སྐད་
གསུངས་པ། དེ་དག་ཁོ་བོས་མ་ཤེས་མོད། འོན་ཀྱང་མཛེས་ཤིང་ལྟ་ན་སྡུག་པ་དང་མཚར་
ཞིང་ཡིད་དུ་འོང་བ་སོགས་ཀྱི་ཡོན་ཏན་འདུག་ཅིང་། ཁྱད་པར་ཁོ་བོ་ཡིད་ཆགས་པའི་རྒྱུ་
མཚན་གྱིས་བཙུན་མོར་མངའ་གསོལ་བའོ། །ཞེས་གསུངས་པས། ནེ་ཙོ་སྨྲ་མཁན་དེ་ཅུང་
ཡིད་མ་རངས་པར། སྐེ་སྐྱུང་སྐྱུང་ལན་གསུམ་བྱས་ནས། རྒྱལ་པོ་ལ་འདི་སྐད་ཅེས་
གསོལ་བ། ཧ་ཧ་རྒྱལ་པོ་རིན་པོ་ཆེ། །མཚར་མཚར་མོ་འདིའི་མཚར་གྱི་མདོག །སྡུག་སྡུག་
མོ་འདིས་སྡུག་ལ་སྦྱོར། །མཛེས་མཛེས་མོ་འདིའི་མཛེས་ཀྱི་མདོག །རྒྱལ་པོ་འཁྲུལ་ལམ་ནེ་
ཙོ་འཆལ། །ཞེས་སྨྲས་པས། རྒྱལ་པོས་ནེ་ཙོ་ལ་སྤྱན་ཁྲོ་ཚུགས་སུ་གཟིགས་ནས། འདི་སྐད་
གསུངས་པ། ནེ་ཙོ་སྨྲ་བ་མ་མང་ཞིག །སྨྲ་བ་མཁས་ཀྱང་ཅལ་ཅོལ་ཡོད། །ཤེས་རིག་མཁས་
ཀྱང་གཏི་མུག་རིགས། །བློ་གྲོས་ལྡན་ཡང་དུད་འགྲོ་ཡིན། །ང་ནི་གཟུགས་མཛེས་དོན་དུ་
གཉེར། །རིགས་དང་རུས་དང་ཆོ་འབྲང་དང་། །འཁོར་དང་ལོངས་སྤྱོད་ལྡན་པ་ཡི། །བཙུན་
མོ་ལྔ་བརྒྱ་འདིར་ཚོགས་ཀྱང་། །འདི་ལ་འགྲན་པའི་གོ་སྐབས་མེད། །དེ་བས་ནེ་ཙོ་རང་
གནས་བཞུད། །ཅེས་གསུངས་པས། ནེ་ཙོས་མིག་ཟུར་དུ་ལྟ་ཞིང་། སྐད་བཟང་མ་སྒྲོག་
པར་ཞུམ་པའི་སྒོ་ནས་འདི་སྐད་ཅེས་གསོལ་པ། ཀྱེ་རྒྱལ་པོ་རིན་པོ་ཆེ། །ལུས་ངན་གྱི་སྟ་གྲི་
རྣོ་ཡང་སྡུག །རྒྱུ་ངན་གྱི་གཞུ་མོ་སྲ་ཡང་ཆག །རིགས་ངན་གྱི་བུ་མོ་མཛེས་ཀྱང་བསླུ། །ངས་
ཀྱང་ཀུ་རེ་བྱས་པ་ཡིན། །ད་ལོ་མངོན་ཤེས་བཤད་པ་ཡིན། །སང་ཕོད་འགྱོད་པ་ཐལ་བ་
ཡིན། །ནེ་ཙོས་ལན་ན་སོང་བས་ཆོག །ཅེས་ཟེར་ནས་ནེ་ཙོ་ཕོ་བྲང་གི་རྩེར་གསེར་གྱི་རྒྱལ་
མཚན་གྱི་བྱ་འདབ་འོག་ཏུ་རང་མལ་དུ་སོང་ངོ་། ། ་
དེ་ནས་ཕྱོགས་མཚམས་ཀྱི་རྒྱལ་ཕྲན་རྣམས་ཀྱི་བུ་མོ་ལྔ་བརྒྱ་དང་ལྷན་ཅིག་ཏུ་རིགས་
ངན་གྱི་བུ་མོ་ཉིད་ཀྱང་བཙུན་མོར་མངའ་གསོལ་ཏེ། རྒྱལ་པོ་གསེར་གྱི་ཁྲི་དང་། རིགས་
ངན་གྱི་བུ་མོ་གཡུ་ཡི་ཁྲི། བཙུན་མོ་གཞན་རྣམས་དངུལ་གྱི་ཁྲི་དང་ཟངས་དང་ལྕགས་དང་།
， 51
་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
འཁར་བ་ལ་སོགས་པའི་ཁྲི་ལ་འཁོད་ནས་འདོད་པའི་ལོངས་སྤྱོད་ལྔ་ལ་བག་མེད་སྤྱོད་ཅིང་།
ཁྱད་པར་རིགས་ངན་གྱི་བུ་མོ་དང་འཛེམ་མེད་དུ་དགའ་མགུར་རོལ་ཞིང་ཡོད་པའི་དུས་
ཤིག་ན། རྒྱལ་པོའི་མེ་ཏོག་གི་ལྡུམ་རར་ནམ་ཕར་ཕྱེད་ཚུར་ཕྱེད་ཙམ་ལ་རི་ཕག་གཅིག་
འོངས་ཏེ། མེ་ཏོག་རྙིང་པ་རྣམས་ཟོས། གསར་པ་རྣམས་རྙོག་ཅིང་། ས་རྣམས་ཁུལ་བུར་
སློག་ཕྱོགས་རྣམས་བྲུན་གྱིས་བཀང་བྱུང་བ་ལས། ལྡུམ་རའི་གཉེར་པ་ཨ་བོ་རྔོན་པའི་བུ་
ཡིན་པས། རྔོན་པའི་བསམ་པ་ལ། སྔར་ཡིན་ན་ལྡུམ་ར་འདི་ལ་རི་དྭགས་དང་གཅན་
གཟན་སོགས་གང་གིས་ཀྱང་གནོད་པ་བྱེད་མི་ནུས་པ་ལ། ད་ལན་རི་ཕག་འདི་ཡིས་འདི་
འདྲའི་གནོད་པ་བྱེད་པར་བསམས་ཏེ། མདའ་གཞུ་ཐོགས་ནས་རི་ཕག་དེ་གར་སོང་བདས་
པས། ནམ་ལངས་ཁར་ཉེ་བ་ན། རི་ཕག་ཟིན་ལ་ཁད་ཙམ་ན། དེ་བས་ཅུང་ཉེ་བའི་ནགས་
གསེབ་གཅིག་ནས། གླ་བ་གཅིག་རྒྱང་སྟེ་ཐོན་བྱུང་བས། ཁོ་པའི་བསམ་པ་ལ་རི་ཕག་འདི་
བསད་ན་ཤ་རྐྱང་ལས་མི་འདུག །དེ་བས་གླ་བ་འདི་བསད་ན་ཤ་དང་པགས་པ་གཉིས་ཀ་
འོང་བར་འདུག་བསམས་ནས། རི་ཕག་ཐང་ཆད་པ་དེ་བཞག་སྟེ། གླ་བ་ཐང་མ་ཆད་པ་དེ་
བདས་སོ། །ཞེ་སྡང་རྒྱས་པ་སེར་སྣར་སོང་། རྔོན་པས་ཕག་རྒོད་འདེད་པ་བཞིན་ཟེར་བའི་
དཔེ་དེ་ནས་བྱུང་། དེ་ནས་རྔོན་པས་གླ་བ་དེ་ཉིན་ཕྱེད་བར་བདས་པས། ཡང་དེ་བས་ཉེ་
བའི་ནགས་གསེབ་གཅིག་ནས་གྲྭ་བ་ཞིག་རྒྱང་དེར་ཐོན་བྱུང་བས། རྔོན་པའི་བུའི་བསམ་པ་
ལ་གླ་བ་འདི་བསད་ན་ཤ་ཡང་ཉུང་ཞིང་ཤ་དང་པགས་པ་གཉིས་ལས་མེད། དེ་བས་ཤཱ་བ་
འདི་བསད་ན་ཤ་དང་པགས་པ་རྭ་ཅོ་གསུམ་གྱི་ཕན་ཐོགས་པ་འདུག་སྙམ་སྟེ། གློ་བ་ཐང་
ཆད་པ་དེ་བཞག་ནས་ཤྭ་བ་ཐང་མ་ཆད་པ་དེ་བོདས་སོང་། འདོད་པ་ཆེ་བའི་སྤྲང་པོའི་ལུས།
རྔོན་པས་ཤྭ་བ་འདེད་པ་བཞིན་ཟེར་བའི་དཔེ་དེ་ནས་བྱུང་། ཤྭ་བ་དེ་ཉི་མ་མ་ནུབ་བར་
བདས་སོ། །ཉི་མ་ནུབ་པ་དང་ཤྭ་བ་དེ་ནགས་ཆེན་པོ་མཐའ་མེད་གཅིག་གི་ནང་དུ་ཐལ་སོང་།
དང་པོ་བརྩམས་པ་མཐར་མ་འཁྱོལ། །ཕྱི་མའི་བྱ་བ་འགྲུབ་མི་སྲིད། །སྔ་མ་མ་རྙེད་ཕྱི་མ་



གཟུགས་ཀྱི་ཉི་མའི་རྣམ་ཐར། །
དོར། །ཞེས་པའི་དཔེ་དེ་ནས་བྱུང་། འདི་དག་ལ་བསམ་སྟེ་ཁྱིམ་བདག་རྣམས་རྗེ་དཔོན་
གྱིས་དོར་ལེན་མང་པོ་བྱེད་པ་དང་། ཆོས་སྒོར་ཞུགས་པ་རྣམས་བླ་མ་ཡི་དམ་དོར་ལེན་
མང་ན། རྔོན་པས་ཕག་རྒོད་འདེད་པ་དང་མཚུངས་སོ། །ཞེས་གདམས་ངག་དཔེའི་སྒོ་ནས་
བསྟན་ཏོ། །
་ དེ་ནས་རྔོན་པའི་བུ་དེ་ནགས་སྟུག་པོའི་གསེབ་ཏུ་མགོ་འཐོམས་ནས་འགྲོ་ས་མ་རྙེད། །
གྲོང་ཁྱེར་སེམས་ཀྱི་བློ་གྲོས་ཕྱོགས་གང་ན་ཡོད་པ་མ་ཤེས་སྔར་ཕྱིན་པའི་ལམ་ནི་བོར། ད་
ནི་འགྲོ་བའི་ལམ་མ་རྙེད། བཀྲེས་ཤིང་སྐོམ་པའི་སྡུག་བསྔལ་གྱིས་གཟིར། གྲོགས་མེད་
གཅིག་པུར་ལུས་པས། དེའི་ནུབ་མོ་ཤིང་གི་ལོ་མ་གདན་དུ་བཏིང་། འབྲས་བུ་ཟས་སུ་ཟོས་
ནས། ཇག་རྐུན་གཅན་གཟན་ལ་སོགས་ཀྱི་འཇིགས་པ་འོང་གིས་དོགས་ཏེ། མདའ་གཞུ་
སྔས་སུ་བཅུག་ནས་ཐང་ཤིང་སྡོང་པོ་གཅིག་གི་རྩར་ཉལ་ལོ། །སང་ཉིན་ནམ་ལངས་ནས་ཉི་
མ་ཤར་བ་དང་། ཕྱོགས་གར་འགྲོ་མ་ཤེས། བཀྲེས་པས་ཤིང་ཐོག་འཐུ་རུ་སོང་བས། ཡན་
ལག་བརྒྱད་དང་ལྡན་པའི་ཆུ་མིག་གྲུ་བཞི་པ་གཅིག་གི་སྟེང་ན། བུམ་པ་དང་ནལ་ཚེ་བཞག་
པའི་རྗེས་གཅིག་འདུག་པས། རྔོན་པའི་བུའི་བསམ་པ་ལ། ཆུ་མིག་འདིའི་ཆ་ལུགས་ཀྱི་
ནགས་ཚལ་འདིར་མི་གཅིག་ཡོད་པ་ཐག་ཆོད་སྙམ་ནས། དེར་སྒུག་ཅིང་སྡོད་པའི་ཚེ་ཡུན་
རིང་མ་ལོན་པར། བུ་མོ་གཟུགས་མཛེས་ཤིང་ལྟ་བས་ཆོག་མི་ཤེས་པ། མཁུར་ཚོས་གཡས་
པ་ལ་གསེར་གྱི་རྡོ་རྗེ་རིས། གཡོན་པ་ལ་དངུལ་གྱི་པདྨ་རིས། དཔྲལ་བ་ལ་ནོར་བུ་རིན་པོ་
ཆེའི་གཟུགས། སྣ་རྩེ་ལ་མཚལ་གྱི་ཉི་མ་རིས། ཨོལ་སྐོ་ལ་ཤེལ་གྱི་ཟླ་བ་རིས། སོ་དུང་སོ་
འཁོར་བ་ལ། ཞལ་ནས་ཙན་དན་གྱི་དྲི་བྲོ་བ། སྐུ་ཤ་དཀར་ལ་དམར་བའི་མདངས་དང་
ལྡན་པ། མིའི་བུ་མོ་མི་འདྲ་བ་ལྷའི་སྲས་མོ་འདྲ་བ་གཅིག །ཕྱག་གཡས་ན་སྐྱོགས་དང་།
གཡོན་ན་བུམ་པ་བསྣམས་པ་ཞིག་ཆུ་ལེན་དུ་བྱུང་བ་ལ། རྔོན་པའི་བུའི་བསམ་པར། བུ་མོ་
་ འདི་རྒྱལ་པོའི་བཙུན་མོ་ལ་ཕུལ་ན་རྒྱལ་པོ་ཡང་མཉེས་ཤིང་། ང་ལ་ཡང་བྱ་དགའ་མཐོང་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གཟོས་དཔག་ཏུ་མེད་པ་ཡོང་ངེས་སྙམ་ནས། བུ་མོ་ལ་འདི་སྐད་ཅེས་སྨྲས་པ། བུ་མོ་ཁྱོད་ཀྱི་
ཕའི་མིང་ལ་ཇི་སྐད་ཟེར། མའི་མིང་ལ་ཇི་སྐད་ཟེར། ཁྱོད་རང་མིང་ལ་ཇི་ལྟར་ལགས།
རིགས་དང་ཚངས་རྒྱུད་ཇི་ལྟར་ཡིན། འཁོར་དང་ལོངས་སྤྱོད་ཅི་དང་ལྡན། ང་གྲོང་ཁྱེར་
སེམས་ཀྱི་བློ་གྲོས་ཕྱོགས་ནས་འོངས་པ་ཡིན། གྲོང་ཁྱེར་སེམས་ཀྱི་བློ་གྲོས་ན། ཡབ་རྒྱལ་ ་
པོ་ཟླ་བའི་དེད་དཔོན་ལ། སྲས་ཆེ་བ་ཟླ་བའི་སེང་གེ་ཡོད། དེའི་བཙུན་མོ་བྱེད་པར་མི་
འཐད་དམ། ཞེས་དྲིས་པས། བུ་མོ་དེས་གཏམ་ལན་ཡང་མི་འཇལ་ཞིང་མིག་ཀྱང་མི་ལྟ་
བར། བུམ་པ་ཆུས་མྱུར་དུ་བཀང་སྟེ་རི་དྭགས་ཀྱིས་རྔོན་པ་མཐོང་བ་བཞིན་བྲོས་སོང་ངོ་། །
ཁོའི་བསམ་པ་ལ་བུ་མོ་དེ་སང་ཉིན་ཡང་ཆུ་ལེན་དུ་ཡོང་ངེས་ཡིན། དེ་རིང་ངས་རྒྱལ་པོའི་
འཁོར་དང་ལོངས་སྤྱོད་ཀྱི་ཡོན་ཏན་རྣམས་མ་བརྗོད་པ་ཡིན་སྙམ་ནས། དེའི་ནུབ་མོ་ཡང་
ཤིང་ཏོག་ཟ་ཞིང་དེར་བསྡད། སང་ཉིན་ཡང་བུ་མོ་དེ་དེར་སྔར་བཞིན་བྱུང་བ་ལ། རྔོན་པའི་
བུས་སླར་ཡང་བུ་མོ་ལ་འདི་སྐད་སྨྲས་པ། བུ་མོ་ཁྱོད་ལ་ཁྱིམ་བདག་ཡོད་དམ་མེད། མེད་ན་
རྒྱལ་པོ་ཟླ་བའི་སེང་གེའི་བཙུན་མོ་བྱས་ན་མི་འགྲིག་གམ། རྒྱལ་པོ་ཟླ་བའི་སེང་གེ་ལ་ .
མངའ་ཐང་དང་ལོངས་སྤྱོད་ཀྱི་དབང་དུ་བྱས་ན། གྲོང་ཁྱེར་སེམས་ཀྱི་བློ་གྲོས་ཀྱིས་ཐོག་
དྲངས་པའི་གྲོང་ཁྱེར་འབུམ་ཚོ་སུམ་ཅུ་སོ་དྲུག་དང་། གདུགས་དཀར་པོ་གསེར་གྱི་ཡུ་བ་
ཅན། རྟ་ངང་པ་འཕུར་ཤེས། གླང་པོ་ཆེ་རབ་བརྟན་སྣ་ལི་ཁྲི་ལྟར་དམར་བ། འདོད་འཇོའི་བ།
མ་ཧེ་ཞོ་མོ་ཆེ། བསམ་གཏན་གྱི་ལྷུང་བཟེད། རྫུ་འཕྲུལ་གྱི་ཞགས་པ། ཕག་པ་ཕལ་ཀ །སྒོ་
ཁྱི་འཛིན་ཤེས་གཏོང་མི་ཤེས། འཕེལ་འགྲིབ་མེད་པའི་མེ་ཏོག་གི་ལྡུམ་ར་སོགས་དཔག་ཏུ་
མེད་པ་ཡོད་པས། རྒྱལ་པོ་དེ་ཡི་བཙུན་མོ་མི་བྱེད་དམ་ཟེར་བས། བུ་མོ་དེས་བུམ་པ་ཆུས་
སྔར་བས་ཀྱང་མགྱོགས་པར་བཀང་སྟེ། མིག་ཀྱང་མི་ལྟ་བ་དང་གཏམ་ལོན་ཡང་མ་འཇལ་
བར། རི་དྭགས་ཀྱིས་རྔོན་པ་མཐོང་བ་བཞིན་བྱས་ནས་བྲོས་སོང་ངོ་། ། །
དེས་ན་ཁོའི་བསམ་པ་ལ་ད་ལོག་འགྲོ་བ་ལ་ནི་རང་གི་ཡུལ་ཕྱོགས་གང་ན་ཡོད་
54



གཟུགས་ཀྱི་ཉི་མའི་རྣམ་ཐར། །
པའང་མ་ཤེས། ད་ནི་ཐབས་གཞན་མེད་པས་བུ་མོ་དེ་མིའམ་མི་མ་ཡིན་པ་ཞིག་གི་སྤྲུལ་པ་
ཡིན། གང་ལྟར་བུ་མོ་དེར་རྒྱུས་ཡོད་པ་ཐག་ཆོག་སྙམ་ནས། དེའི་དུས་སུ་བུ་མོ་དེ་ལ་ཡུལ་
ཕྱོགས་དང་ལམ་གང་དུ་ཕྱིན་ན་འཐད་འདྲི་དགོས་སྙམ་སྟེ། དེའི་ཉིན་པར་ཡང་ཤིང་ཏོག་ཟ་
ཞིང་བསྡད་དོ། །སང་ཉིན་ཡང་བུ་མོ་དེ་སྔར་བཞིན་བྱུང་བ་ལ། རྔོན་པས་འདི་སྐད་སྨྲས་པ།
བུ་མོ་ཁྱོད་ལ་ངས་ཉི་མ་འགའི་བར་དུ་གཏམ་ཞིབ་པར་དྲིས་ཀྱང་ལན་ཚིག་གཅིག་ཀྱང་
འཇོལ་མ་འདོད། ད་ཁྱོད་མིའམ་མི་མ་ཡིན་ནམ། གནོད་སྦྱིན་མོ་ཞིག་ཡིན་ནམ། ཡང་ན་
ཡུལ་འདི་ལ་གནས་པའི་ཡུལ་བདག་མོ་ཞིག་ཡིན་ནམ། ཡང་ན་ཆོས་བྱེད་པའི་གང་ཟག་མོ་
ཞིག་ཡིན་ནམ། གང་ལྟར་ནའང་ང་ནགས་སྟུག་པོ་འདིའི་གསེབ་ཏུ་མགོ་མཐོམས་ནས་ལམ་
མ་རྙེད་པ་གཅིག་ཡིན་པས། ཁྱོད་ཀྱིས་ངའི་ཡུལ་ཕྱོགས་དང་ལམ་བསྟན་པའི་གྲོགས་ཤིག་
གྱིས་དང་། ཁྱད་པར་ཇག་རྐུན་གཅན་གཟན་སོགས་མི་ཡོང་བའི་སྲུང་བ་ཟབ་མོ་འདྲ་ཞིག་
ཡོད་དམ་ཞེས་དྲིས་པས། བུ་མོ་དེ་ཡིས་ལམ་དང་ཡུལ་ཕྱོགས་བསྟན། ཁྱད་པར་རྩྭ་ཀུ་ཤ་
སྤར་མོ་གང་ལ་སྔགས་དང་བྱིན་རླབས་བྱས་ཏེ་རྔོན་པའི་ལག་ཏུ་གཏད་དེ། ནགས་ཀྱི་
གསེབ་ན་བུ་མོ་འདི་འདྲ་ཞིག་འདུག་ཟེར་བའི་ཁ་སུ་ལ་ཡང་མ་བསྟན་ཅིག་ཟེར་བར། ཁོའི་
བསམ་པ་ལ་ང་བཞིན་མི་སྡུག་ཅིང་མདོག་ནག་པས་སྟུག་པོ་ཧྲུལ་པོ་འདི་ལ་མི་དགའ་བ་
ཡིན་ལས་ཆེ། ངས་རྒྱལ་པོ་གདན་དྲངས་ནས་འོང་ན། བུ་མོ་འདི་སྤྱན་དྲོངས་སྲིད་པས་དེའི་
དུས་སུ་རྒྱལ་པོ་ལ་ཇག་རྐུན་གཅན་གཟན་ལ་སོགས་པས་མི་ཚུགས་པའི་སྲུང་བ་ཞིག་
དགོས་སྙམ་ནས། སླར་ཡང་བུ་མོ་ལ་སྨྲས་པ། བུ་མོ་ཁྱོད་ཀྱིས་སྲུང་བ་གཅིག་པོ་འདི་ལས་
མ་བྱིན་ན། འདི་ལམ་དུ་བོར་ན་ངའི་སྲོག་གི་བར་གཅོད་དུ་འགྲོ་ཉེན་ཆེ་བས། སྲུང་མ་
ཐེབས་གཅིག་ཅིས་ཀྱང་ཞུ་ཞེས་ཞུས་པས། ཡང་བུ་མོས་རྩྭ་ཀུ་ཤ་སྤར་མོ་གང་བརྗེས་ཏེ་དེ་
ལ་སྔགས་དང་བྱིན་རླབས་མཛད་ནས་གནང་བྱུང་བས། སྲུང་བའི་བྱིན་རླབས་ཀྱིས་སྔར་
ཉིན་ལམ་ཕྱེད་དང་གཉིས་ཡོད་པའི་ས་ཆ་དེ་སྐད་ཅིག་ལ་ཆོད་པས། དེ་ནས་རྔོན་པ་གྲོང་
དད



གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཁྱེར་སེམས་ཀྱི་བློ་གྲོས་དེའི་ཕྱོགས་སུ་སླེབས་ལ་ཁད་ཙ་ན། ཁོའི་བུ་སྨད་རྣམས་ཀྱིས་ཉེ་བ་
ཐམས་ཅད་སྦྲན་ཏེ། ངེད་ཀྱི་ཨ་ཕ་རི་དྭགས་བདས་པ་ལ་སོང་ནས་ཞག་ལྔ་ཙམ་སོང་བས།
ཤ་དང་པགས་པ་མང་པོ་ཡོད་ལས་ཆེ། ཁྱེད་རྣམས་ལ་ཡང་སྟེར་ངེས་པས། ཤ་ལེན་པའི་
གྲོགས་ཀྱིས་ཟེར་ཞིང་སྦྲན་ནས། ཁྱད་པར་ཁོ་རང་གི་གཡོས་མོས་ཐབ་ལ་ཟངས་ཆེན་པོ་
གཅིག་བཀབ་སྟེ་སྤུད་པ་རྡེབ་མྱུར་བྱེད་ཅིང་འདུག་པས། རྔོན་པའི་བུའི་བསམ་པ་ལ་ངས་
མིའི་ཟས་མ་མྱོང་བར་ཞག་ལྔ་ཙམ་སོང་། ད་ཁོང་རྣམས་ཀྱིས་ང་སླེབས་པའི་སྔོན་དུ་ལྟོ་
གཡོས་ཡོད་པ་ཐག་ཆོད་བསམ་ནས་རྔམ་ཞིང་བརྒྱུགས་པས། ཁོང་བུ་སྨད་རྣམས་ཀྱི་
བསམ་པ་ལ། ཨ་ཕས་རི་དྭགས་མང་པོ་བསད་ནས་ཤ་མ་ཐེག་པར་ངེད་རྣམས་འབོད་པར་ .
འོང་བ་ཡིན་བསམ་ནས། ཁོའི་གདོང་བསུས་ཏེ་ཁྱིམ་དུ་སླེབས་པ་དང་། ཤ་ག་ཙམ་ཡོད་
རང་རེ་བཟའ་ཚང་རྣམས་ཀྱིས་དྲོངས་སམ། འོན་ཏེ་ཉེ་བ་རྣམས་སྦྲན་ཨེ་དགོས། དེས་ཀྱང་
མ་དྲོངས་ན་རྒྱལ་པོ་ལ་འུ་ལག་ཞུ་བ་ལས་འོས་མེད་ཅེས་སྨྲས་པས། རྔོན་པའི་བུ་ན་རེ། ཤ་
ག་ལ་ཡོད། རྗེས་ཀྱང་མ་མཐོང་། ཁྱོད་རྣམས་སྙིང་རེ་རིངས། ང་ནི་ལྟོ་མ་མྱོང་བར་ཞག་ལྔ་
སོང་། མཛར་བ་གཅིག་ཀྱང་སྐྱེལ་བའི་གྲབས་མི་བྱེད་པར་སྡོད་པ་ཨེ་ཡིན་ཟེར་སྨྲས་པ་དང་།
རྔོན་པའི་བུ་སྨད་རྣམས་ཁྲོས་ཏེ་འཁྲུགས་པས། ཁྱོད་འདྲ་བའི་སྐྱེས་པ་འུ་ཐུག་པོ། མིའི་
གཡོག་བྱས་ཀྱང་གླ་དང་ལྟོ་མྱོང་བ་ལ། ཁྱོད་རང་གཅིག་པོའི་ལྟོ་ཡང་མི་མྱོང་བར། ངེད་
རྣམས་ལ་ལྟ་ཅི་སྨོས་ཟེར་ཐམས་ཅད་ཞེ་སྡང་འབར་ཏེ། ལ་ལས་ཐལ་བ་གཏོར་ཞིང་། ལ་
ལས་ཤིང་མགལ་གྱིས་བརྡུངས་ཤིང་བདས་པས། དེའི་དུས་སུ་རྒད་པོས་རེ་བ་ཚ་བོས་རེ། ་
རྒན་མོས་རེ་བ་ཁྱོས་མོ་རེ་ཞེས་པའི་དཔེ་དེ་ནས་བྱུང་། རྔོན་པའི་བུའི་བསམ་པ་ལ། རྒྱལ་ .
པོའི་དྲང་དུ་ཕྱིན་ནས་སྔར་གྱི་ལོ་རྒྱུས་རྣམས་ཞུས་ན་རྒྱལ་པོའི་བྱ་དགའ་མཐོང་གཟོས་དང་།
ལྷག་པར་ང་ལ་ལྟོ་གཅིག་གནང་ཡོང་ལས་ཆེ་སྙམ་ནས། རྒྱལ་པོའི་སྒོ་སྲུང་རིམ་པ་བདུན་
ཡོད་པ་ལས། ཕྱི་མའི་དྲུང་དུ་ཕྱིན་ནས། སྒོ་ར་བར་ང་རྒྱལ་པོའི་དྲུང་དུ་ཐོངས་དང་། གཏམ་
་
་
་



གཟུགས་ཀྱི་ཉི་མའི་རྣམ་ཐར།
སྙན་གྱི་སྐྱེས་འབུལ་རྒྱུ་ཡོད་ཅེས་སྨྲས་པས། སྒོ་ར་བ་ན་རེ། རྔོན་པའི་བུ་ཁྱོད་འདྲ་བ་ལ་
གཏམ་སྙན་བྱུང་དོགས་མེད། ཁྱད་པར་དུ་ཁྱོད་རིགས་ངན་ཞིང་གྲིབ་ཆེ་བས། ངེད་རྣམས་
ལ་བཀའ་བཀྱོན་འོང་ཟེར་ཏེ་མ་བཏང་བས། དེའི་གཏམ་སྒོ་ར་བ་གཉིས་པས་ཚོར། གཉིས་
ནས་གསུམ་པ་ལ་བཤད། མཐར་བདུན་པས་ཐོས་སོ། །དེ་དག་རྒྱལ་པོས་གསན་ནས། སྒོ་
ར་བ་བདུན་པ་ལ་བཀའ་སྩལ་པ། རྔོན་པའི་བུ་དེས་ཅི་ཟེར་ཞེས་གསུངས་པས། སྒོ་ར་བ་
ན་རེ། རྒྱལ་པོའི་དྲུང་དུ་གཏམ་སྙན་ཞིག་འབུལ་རྒྱུ་ཡོད་ཟེར་འདུག་སྟེ། ཁོ་ལྟོགས་པས་
བཟའ་བཏུང་བླང་དུ་ཡོང་བ་ཡིན་ལས་ཆེ། གཏམ་སྙན་རང་མེད་ལགས་སམ་ཞེས་ཞུས་
པས། རྒྱལ་པོའི་ཞལ་ནས་ཁོ་རི་རྒྱུག་ཀླུང་རྒྱུག་བྱེད་མཁན་ལ་གཏམ་སྙན་མེད་ན། ཁྱོད་
རྣམས་སྒོ་རྒྱབ་ཏུ་སྡོད་པ་ལ་གཏམ་སྙན་ཅི་ཡོད། རྔོན་པའི་བུ་དེ་ནང་དུ་ཐོངས་གསུངས་
པས། དེ་ནས་སྒོ་ར་བ་རྣམས་ཀྱིས་རྔོན་པའི་བུ་དེའི་ལུས་ཀྱི་དྲི་མ་རྣམས་ཆུས་དག་པར་
བཀྲུས་ནས། ལུས་ལ་ཙན་དན་གྱི་ལྡེ་གུ་བྱུགས། གོས་དྲི་མ་མེད་པ་དག་བསྐོན་ཏེ་རྒྱལ་པོའི་
དྲུང་དུ་བཏང་ངོ༌། །།
རྒྱལ་པོས་ཁྱོད་ལ་གཏམ་སྙན་ཅི་ཞིག་ཡོད་གསུངས་པས། རྔོན་པའི་བུ་ན་རེ། གཏམ་
སྙན་བཤད་པ་ལ། ཁ་ལ་བཟའ་བཏུང་གི་བཀྲ་ཤིས་མངའ་གསོལ་བྱེད་དགོས། ཞེས་ཞུས་
པས་ཁོ་ལ་བུ་རམ་དང་འབྲས་ཆང་དཀར་གསུམ་དང་མངར་གསུམ་ལ་སོགས་པའི་བཟའ་ ་
བཏུང་གིས་ཚིམས་པར་བྱས་སོ། །
དེ་ནས་རྒྱལ་པོ་རང་གསེར་གྱི་ཁྲི་དང་། རིགས་ངན་གྱི་བུ་མོ་གཡུ་ཡི་ཁྲི། གཞན་ཡང་
བཙུན་མོ་ལྔ་བརྒྱ་པོ་རང་རང་གི་ཁྲི་སྟེང་དུ་འཁོད་ནས། ད་ནི་རྔོན་པའི་བུ་ལ་གཏམ་སྙན་
བཤད་རྒྱུ་ཡོད་ན་ཤོད་ཅིག་ཅེས་གསུངས་པས།. རྔོན་པའི་བུའི་བསམ་པ་ལ། གཏམ་སྙན་
འདི་གསལ་བར་བཤད་ན། རིགས་ངན་གྱི་བུ་མོས་ཐོག་དྲངས་པའི་བཙུན་མོ་ལྔ་བརྒྱ་པོའི་
སེམས་ལ་ཕོག་སྟེ། ང་ལ་ནག་ཁྲིམས་གཅོད་ཉེན་ཆེ་བས། དེ་བས་རྒྱལ་པོ་ལ་ཤིན་ཏུ་གབ་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
པའི་སྒོ་ནས་བརྡ་དོན་འཕེར་བ་ཞུ་དགོས་སྙམ་ནས་འདི་སྐད་ཅེས་གསོལ་ཏོ། །
ཀྱེ། རྒྱལ་པོ་ཆེན་པོ་སྙན་གསོན་དང་། །ཁོ་བོ་ནགས་ཚལ་སྟུག་པོར་ཕྱིན། །གཏམ་
སྙན་ཚིག་དགུ་འདི་ལྟར་ཐོས། །རྒྱལ་པོའི་ཕོ་བྲང་ནང་ཤེད་ན། །ཡ་མཚན་ཆུ་མིག་སྟོང་
ཕྲག་ལ། །གསེར་གྱི་ཉ་ཆུང་རྒྱུ་བ་འདུག །ཆུ་མིག་རེ་རེའི་ཟུར་ཕུད་ལ། །ཟངས་ཀྱི་བུ་ག་རེ་ .
རེའི་དོང་། །དེ་ལ་ལྕགས་གཟེར་སྟོང་བཏབ་ན། །ཡིད་བཞིན་ནོར་བུ་བསམ་འཕེལ་དེ། །
རྒྱལ་པོའི་ཕྱག་ཏུ་འབྱུང་བར་འགྱུར། །མི་དབང་སྐུ་ཚེ་བརྟན་པ་དང་། །རྒྱལ་སྲིད་དར་ཞིང་
རྒྱས་པར་འགྱུར། །འཁོར་འབངས་རྣམས་ལ་བདེ་སྐྱིད་འབྱུང་། །ཐུགས་ལ་དགོངས་སམ་
བློ་ལྡན་མཆོག །གཏམ་འདི་སྙན་ནམ་ལྷ་ཡི་སྲས། །ཞེས་ཞུས་པས། བཙུན་མོ་ལྔ་བརྒྱ་པོ་
ཐུགས་ཤིན་ཏུ་དགྱེས་ཤིང་། ལ་ལས་ཟས་ཀྱི་འཕྲོ་དང་། ལ་ལས་སྐྱེམས་ཀྱི་འཕྲོ་དང་། ལ་
ལས་ན་བཟའ་དང་རྒྱན་བཀྲོལ་ནས་བྱིན་ནོ། །གཏམ་སྤྱི་ལ་སྙོན་པ་རྔོན་པའི་བུའི་གཏམ་དེ་
ལས་སྙན་པ་ཟེར་ནས་གོ་བ་མ་རྙེད་པར་ཐམས་ཅད་དགའ་བའི་ཚུལ་གླེང་ངོ་། །རྒྱལ་པོ་
རང་རེ་ཞིག་ཅི་ཡང་མི་གསུང་བར་དགོངས་པ་ལ་བཞུགས་སོ། །ཅུང་ཞིག་བཞུགས་ཏེ་རྒྱལ་
པོའི་ཐུགས་དགོངས་ལ། ཁོའི་ཟེར་ལུགས་ལ་ངའི་ཕོ་བྲང་ནང་ན་ཆུ་མིག་སྟོང་ཕྲག་ཟེར་བ་
འདི། བཙུན་མོ་ལྔ་བརྒྱ་པོའི་མིག་གཡས་གཡོན་ལ་ཟེར་བ་ཡིན་པར་འདུག །དེ་ལ་གསེར་
གྱི་ཆུང་རྒྱུག་ཟེར་བ་འདི། ཁོང་རྣམས་མིག་སེར་ཡོད་པར་གདའ། ཟངས་ཀྱི་བུ་ག་རེ་རེ་
ཟེར་བ་འདི། བཙུན་མོ་ལྔ་བརྒྱ་པའི་རྣ་བ་དར་ལས་སྲབ་ཟེར་བ་ཡིན་པར་འདུག །དེ་ལ་
ལྕགས་ཀྱིས་གཟེར་རྒྱོབ་ཟེར་བ་འདི། ཁོང་རྣམས་ཀྱིས་མ་ཐོས་པ་བྱེད་ཟེར་བ་ཡིན་པར་
འདུག་དེ་ནས་ཡིད་བཞིན་ནོར་བུ་ངའི་ལག་ཏུ་འོང་ཟེར་བ་འདི། བཙུན་མོ་དམ་པ་ཞིག་འོང་
བར་དགོངས་སོ། །
དེ་ནས་རྒྱལ་པོས་ཁོང་བཙུན་མོ་གཞན་རྣམས་ཀྱིས་མ་ཐོས་པར་བྱས་ནས། ཨ་བོ་
རྔོན་པའི་བུ་ལ་གཏམ་ཞིབ་པར་འདྲི་དགོངས་སྙམ་ནས། ཐམས་ཅད་འདུས་པའི་དབུས་སུ།
，་
་
58



གཟུགས་ཀྱི་ཉི་མའི་རྣམ་ཐར།
རྒྱལ་པོས་འདི་སྐད་ཅེས་བཀའ་སྩལ་ཏོ། །ད་ནི་ནོར་བུ་རིན་པོ་ཆེ་དེ་ལྟ་བུ་ཕོ་བྲང་དུ་ཡོང་ན།
བདག་ཅག་འཁོར་དང་བཅས་པ་ཐམས་ཅད་ཁྲུས་དང་གཙང་སྦྲ་ལ་འབད་པ་གལ་ཆེ་བས།
ཁྱོད་བཙུན་མོ་ལྔ་བརྒྱ་ཡང་རང་རང་གི་ཁྲུས་ཀྱི་རྫིང་བུར་ཁྲུས་སྟེགས་བྱ་མ་བུམ་རྣམས་ཁྱེར་
ཏེ་རང་སར་ཁྲུས་ལ་སོངས་ཤིག །བདག་ཀྱང་ཁྲུས་ལ་འགྲོ། རྔོན་པའི་བུ་ཁྱོད་ཀྱིས་ངའི་
ཁྲུས་རས་དང༌། ཁྲུས་སྟེགས་བྱ་མ་བུམ་སོགས། ཡོ་བྱད་རྣམས་སྟ་གོན་གྱིས་ཤིག་ཅེས་
བཀའ་བསྒོས་པ་དང༌། དེ་མ་ཐག་བཙུན་མོ་རྣམས་ཀྱང་རང་རང་གི་ཡོ་བྱད་རྣམས་ཁྱེར་ཏེ་
ཁྲུས་ལ་སོང་ངོ༌། །རྒྱལ་པོ་ཡང་རྔོན་པའི་བུ་ལ་ཡོ་བྱད་རྣམས་བསྐུར་ཏེ་ཁྲུས་ཀྱི་རྫིང་བུའི་
འགྲམ་དུ་བྱོན་ནས། རྔོན་པའི་བུ་ལ་རྒྱལ་པོས་གཏམ་བཤད་རྒྱུ་ཡོད་ན་ཤོད་ཅེས་གསུངས་
པས། རྔོན་པའི་བུ་དེས་པུས་མོ་ས་ལ་བཙུགས། ལག་པ་ཐལ་མོ་སྦྱར་ཏེ། རྒྱལ་པོའི་མེ་ཏོག་
གི་ལྡུམ་རར་རི་ཕག་འོངས་ནས་མེ་ཏོག་རྣམས་ཟོས་ཤིང་སྙོག་ལུགས་ནས་མཐར་ཁོ་རང་གི་
བུ་སྨད་ཀྱིས་སྒོ་ཁར་ལྟོ་མ་བྱིན་པ་རྣམས་ཞིབ་པར་ཞུས་པ་དང་། ཁྱད་པར་ནགས་ཚལ་གྱི་
ནང་བུ་མོ་གཟུགས་མཛེས་ཤིང་ལྟ་བས་ཆོག་མི་ཤེས་པ། མཁུར་ཚོས་གཡས་པ་ལ་གསེར་
གྱི་རྡོ་རྗེ་རིས། གཡོན་པ་ལ་གཡུའི་པདྨ་རིས། དཔྲལ་བ་ལ་ནོར་བུ་རིན་པོ་ཆེའི་གཟུགས།
སྣ་རྩེ་ལ་མཚལ་གྱི་ཉི་མ་རིས། ཨོལ་སྐོ་ལ་ཤེལ་གྱི་ཟླ་བ་རིས། སོ་དུང་སོ་འཁོར་བ། སྐུ་ཤ་
དཀར་ལ་དམར་མདངས་ཆགས་པ། ཞལ་ནས་ཙན་དན་ཧ་རིའི་དྲི་བྲོ་བ། སྤྱོད་ལམ་ཞི་ཞིང་
དུལ་བ། མིའི་བུ་མོ་མི་འདྲ་བ་ལྷའི་སྲས་མོ་ལྟ་བུ་གཅིག་འདུག་ལགས་པས། དེ་ཉིད་རྒྱལ་
པོའི་བཙུན་མོར་མངའ་གསོལ་ན། ད་ལྟའི་བཙུན་མོ་འདི་རྣམས་ཀྱི་ཡོན་ཏན་ཐམས་ཅད་
ཕྱོགས་གཅིག་ཏུ་འདུས་ཀྱང་། དེའི་སྐུའི་ཆ་ཤས་ཙམ་ལ་ཡང་འགྲན་ཟླ་མི་ནུས་ཏེ། མཛེས་
མའི་ཡོན་ཏན་ཡོངས་སུ་རྫོགས་པ་ལྟ་ཅི་སྨོས། དེ་ཉིད་རྒྱལ་པོའི་བཙུན་མོར་མངའ་གསོལ་
ན་བདག་ཅག་འབངས་འཁོར་ཐམས་ཅད་ཡི་རངས་ལགས། ཞེས་ཞུས་པས། དེ་མ་ཐག་ཏུ་
རྒྱལ་པོས་རྣམ་འགྱུར་དཔག་ཏུ་མེད་པ་སྟོན་ཞིང་བཞིན་འཛུམ་པའི་མདངས་ཕྱུང་ནས། རྔོན་



གངས་ཅན་སྐྱེས་མའི་དཔེ་ཚོགས་ལས།་ ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
པའི་བུ་ལ་འདི་སྐད་ཅེས་གསུངས་སོ། །ཨ་བོ་རིག་པ་ཅན་བུ་མོ་དེ་ལྟ་བུ་འདུག་ན། ད་ལྟ་ལ་
འུར་འགྲོ་དགོས། མ་འགྲོ་ན་བུ་མོ་དེ་ལུང་ཕྱོགས་གཞན་དུ་བྲོས་པའམ། ཡང་ན་རྒྱལ་པོ་
གཞན་གྱིས་བདག་ཏུ་འཛིན་ཤིན་ཏུ་མི་ལེགས་པས། ད་ལྟ་ཉིད་དུ་འགྲོ་བར་བྱའོ། །ཞེས་
གསུངས་པས། རྔོན་པའི་བུ་ན་རེ། ཀྱེ་རྒྱལ་པོ་ངེད་རང་དཔོན་གཡོག་གཉིས། འདི་ལྟར་
ཀྲོང་ཀྲོང་བྱོན་པས་ག་ལ་འཐུས། རྒྱལ་པོ་ཉིད་ཀྱང་རྒྱན་ཆ་བཞེས། རྔོན་པ་ང་ཡང་ལུས་ ་
ཆས་གྱོན། ལམ་བར་ཨར་ཇག་རྐུན་གསུམ་དང་། གཅན་གཟན་འཇིགས་པ་སྐྱོབ་པའི་སྲུང་
བ་འདི། རྒྱལ་པོའི་མགུལ་དུ་ཐོགས་པར་ཞུ། ང་ཡིས་འཚོ་བའི་ཆས་ཁ་རྣམས། ཁྱེར་ཏེ་
ཕྱིན་པ་མི་འཐད་དམ་ཞུས་པས། རྒྱལ་པོས་མི་མདོག་གོས་ཀྱིས་འགྱུར། བུད་མེད་རྒྱུན་ ་
གྱིས་འགུགས། འཁོར་འབངས་ཟས་ཀྱིས་སྐྱོང་བྱ་བ་ཡིན་པས། དེ་བཞིན་བྱེད་གསུངས་
ནས། ཀཤི་ཀའི་རས་དྲི་མ་མེད་པའི་གོས། ཐུགས་ཀ་ནས་བཀྲ་ཤིས་པའི་དཔལ་བེའུ་
སྤུངས་པ། ཁོག་སྟོད་ལ་ནོར་བུ་རིན་པོ་ཆེ་འབར་བ་ལ་བཀྲ་ཤིས་རྫས་བརྒྱད་ཀྱིས་བརྒྱན་པ།
རེག་ན་འཇམ་ཞིང་གྱོན་ན་ཡང་བ། དགུན་གྱི་དུས་སུ་གྲང་ངར་ཐུབ་པ། དཔྱིད་ཀྱི་དུས་ན་
ཚ་བའི་སྡུག་བསྔལ་སྐྱོབ་པ། འཛམ་བུའི་གླིང་ན་རིན་ཐང་འཇལ་མི་ནུས་པ་གཅིག་ཡོད་པ་
དེ་སྐུ་ལ་གསོལ། མགུལ་ལ་ལྷའི་རིན་པོ་ཆེ་ཨིནྡྲ་ནཱི་ལ་དང་། མཐོན་ཀ་ཆེན་པོ་བཀོད་
མཛེས་རྣམས་ཀྱིས་དོ་ཤལ་བྱས་ཤིང་། མིའི་རིན་པོ་ཆེ་དང་། གསེར། དངུལ། མུ་ཏིག །མུ་
མེན། བྱུ་རུ་རྣམས་ཀྱིས་ཕྱག་གདུབ་སོར་གདུབ་བྱས་ཤིང་། མཛེས་རྒྱན་དཔག་ཏུ་མེད་པས་
བརྒྱན་ཏེ། སྐད་ཅིག་དེ་ཉིད་ལ་རྔོན་པའི་བུ་ལ་རྒྱན་ཆས་རྣམས་བསྐུར་ཏེ་བྱོན་པས། རིང་
པོར་མ་སོང་བར་ནགས་ཚལ་ཆེན་པོ་དེའི་ཆུ་མིག་གི་འགྲམ་དུ་ཕྱག་ཕེབས་སོ། །སྐད་ཅིག་
ཉིད་ལ་དེར་ཕེབས་པ་སྲུང་བའི་བྱིན་རླབས་ཡིན་པར་དགོངས་སོ། ། ་ ，
དེའི་ནུབ་མོ་རྗེ་འབངས་གཉིས་ཆུ་མིག་གི་འགྲམ་དུ་ཉལ་ལོ། །ནངས་པར་ནམ་
ལངས་ཏེ་ཉི་མ་ཤར་བ་དང་། ཨ་བོ་རྔོན་པའི་བུ་ན་རེ། བདག་གིས་ཤིང་ཐོག་འདྲ་འཐུ་རུ་



གཟུགས་ཀྱི་ཉི་མའི་རྣམ་ཐར།
འགྲོ་ཡི་རྒྱལ་པོ་རང་འདིར་བཞུགས་ཤིག །བུ་མོ་དེ་ཆུ་ལེན་དུ་འོང་བས་དེ་དུས་གསུང་གླེང་
ཞིབ་པར་མཛད་པར་ཞུ་ཟེར་ནས་རྔོན་པའི་བུ་དེ་སོང་ངོ༌། །དེ་ནས་རིང་པོར་མ་སོང་བར་
ཤར་ལྷོའི་མཚམས་ཀྱི་ནགས་ཚལ་ནས། ཁོས་ཟེར་བ་བཞིན་བུ་མོ་མཛེས་མ་ལྟ་བས་ཆོག་
མི་ཤེས་པ། མཁུར་ཚོས་གཡས་པ་ལ་གསེར་གྱི་རྡོ་རྗེ་རིས། གཡོན་པ་ལ་གཡུའི་པདྨ་རིས།
དཔྲལ་བ་ལ་ནོར་བུ་རིན་པོ་ཆེའི་གཟུགས། སྣ་རྩེ་ལ་མཚར་གྱི་ཉི་མ་རིས། ཨོལ་སྐོ་ལ་ཤེལ་
གྱི་ཟླ་བ་རིས། སོ་དུང་སོ་འཁོར་བ། སྐུ་ཤ་དཀར་ལ་དམར་བའི་མདངས་ཆགས་པ། ཁ་
ནས་ཙན་དན་ཧ་རིའི་དྲི་བྲོ་བ། དེ་དག་ནི་བུ་མོའི་རང་བཞིན་གྱི་རྒྱན་ཡིན། གློ་བུར་གྱི་རྒྱན་ཆ།
ཕྱག་གདུབ་ཞབས་གདུབ་ལ་སོགས་གང་གིས་ཀྱང་མ་བརྒྱན་ནའང་ལྟ་བས་ཆོག་མི་ཤེས་པ།
གོམ་པ་དལ་གྱིས་འགྲོ་བ། སྤྱོད་པ་ཞི་ཞིང་དུལ་བ། བལྟས་ན་མིག་འཛིན་པ། བསྣམས་ན་
སྣ་འཛིན་པ། ཉན་ན་རྣ་བ་འཛིན་པ། རེག་ན་ལུས་འཛིན་པ། ཕྱག་གཡས་ན་ནལ་ཚེ་དང་།
གཡོན་ན་བུམ་པ་བསྣམས་པ་གཅིག་ཆུ་ལེན་དུ་བྱུང་བ་ལ། རྒྱལ་པོས་འདི་སྐད་གསུངས་པ།
ན་ཆུང་གཟུགས་མཛེས་ཚུར་ཉོན་དང་། །ཤིང་ལེན་ཆུ་ལེན་དམན་པའི་ལས། །ཁ་ཏ་བཟའ་
བཏུང་རྗེ་ཡི་ལས། །ང་ནི་སྲིད་སྐྱོང་རྒྱལ་པོ་ཡིན། །ལྕགས་ལེན་རྡོ་ཡི་ལྕགས་རྡུལ་བཞིན། །
ཁོ་བོའི་ཕྱི་བཞིན་མི་འབྲང་ངམ། །ང་གྲོང་ཁྱེར་སེམས་ཀྱི་བློ་གྲོས་ཀྱི་རྒྱལ་པོ་ཟླ་བའི་དེད་
དཔོན་གྱི་སྲས་ཆེ་བ་ཟླ་བའི་སེང་གེ་ཡིན་པས། ངའི་བཙུན་མོ་མི་བྱེད་དམ། ང་ལ་མངའ་
ཐང་གི་དབང་དུ་བྱས་ན། འབངས་ལ་གྲོང་ཁྱེར་འབུམ་ཚོ་སུམ་ཅུ་སོ་དྲུག་ཡོད། གདུགས་
དཀར་པོ་གསེར་གྱི་ཡུ་བ་ཅན། རྟ་ངང་པ་འཕུར་ཤེས། གླང་པོ་ཆེ་རབ་བརྟན་སྣ་ལི་ཁྲི་ལྟར་
དམར་བ། མ་ཧེ་ཞོ་མོ་ཆེ། འདོད་འཇོའི་བ། དགོས་འདོད་འབྱུང་བའི་བསམ་གཏན་གྱི་ལྷུང་
བཟེད། རྫུ་འཕྲུལ་གྱི་ཞགས་པ། ཕག་པ་ཕལ་ཀ །སྒོ་ཁྱི་འཛིན་ཤེས་གཏོང་མི་ཤེས། འཕེལ་
འགྲིབ་མེད་པའི་མེ་ཏོག་གི་ལྡུམ་ར་སོགས་དཔག་མེད་ཡོད། ཅེས་གསུངས་པས། བུ་མོ་
དེས་རྒྱལ་པོ་ལ་མིག་ཀྱང་མི་བལྟ། གཏམ་ལན་ཡང་མི་འཇལ་བར་བུམ་པ་ཆུས་མྱུར་དུ་
61



གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
བཀང་སྟེ། རི་དྭགས་ཀྱིས་རྔོན་པ་མཐོང་བ་བཞིན་དུ་བྲོས་སོང་ངོ་། །
དེ་ནས་རྔོན་པའི་བུ་དེ་སླེབས་ནས། རྒྱལ་པོ་ཆེན་པོ། བུ་མོ་དེས་ཅི་ཟེར་ལགས་ཞུས་
པས། རྒྱལ་པོས་ཁོ་བོས་གཏམ་ཇི་ཙམ་སྨྲས་ཀྱང་། ལན་ཚིག་གཅིག་ཀྱང་འཇལ་མི་བཏུབ།
དེས་མི་ཚད་མིག་ཀྱང་མི་བལྟ་ཞེས་གསུངས་པས། རྔོན་པའི་བུའི་བསམ་པ་ལ། རྒྱལ་པོ་
ལུང་སྟོང་འདིར་གདན་འདྲེན་མཁན་ང་ཡིན་པས། བཙུན་མོ་འདི་གདན་དྲངས་མ་ཚུགས་ན།
ང་ཉིད་འབད་པ་དོན་མེད་དུ་འགྲོ་སྙམ་ནས། ཀྱེ་རྒྱལ་པོ་རིན་པོ་ཆེ་ལ། ག་ལེར་བྱས་ན་གར་
ཡང་སླེབས།: །རན་པར་ཟོས་ན་སྒྱུ་ལུས་བདེ། །འཇམ་པོར་སྨྲས་ན་ཀུན་གྱིས་གོ། །ཡུན་
རིང་གནས་མལ་རྩད་ཀྱང་ཆོད། །བྱེ་འུའི་འགྲོས་ཀྱིས་ལ་རྩེར་སླེབས། །ཞེས་ཞུས་པས།
རྒྱལ་པོས་དེ་བདེན། སང་ཉིན་ཡང་གཏམ་ལན་ཨེ་ཁུག་བལྟ། མ་ཁུག་ན་ལོག་འགྲོ་བ་
ལས་འོས་མེད་གསུངས་ནས། དེའི་ནུབ་མོ་ཡང་དེར་ཉལ། སང་ཉིན་ཡང་བུ་མོ་སྔར་བཞིན་
དུ་བྱུང་བས། རྒྱལ་པོས་བུ་མོ་འདིའི་ཡོན་ཏན་ཁ་སང་ལས་ཀྱང་བརྒྱ་འགྱུར་གྱི་ལྷག་པ་
གཟིགས་ནས། བུ་མོ་དེ་ཉིད་མ་ཐོབ་ན་སྲོག་དང་བྲལ་ཡང་ལོག་མི་འགྲོ་བསམ་པའི་བློ་
ཐག་ཆོད་པ་གཅིག་ཐུགས་ལ་བྱུང་ངོ་། །དེ་ནས་རྒྱལ་པོའི་ཐུགས་དགོངས་ལ། ཁ་སང་ང་
རང་གི་འཁོར་འབངས་མངའ་ཐང་ལ་སོགས་པའི་ཡོན་ཏན་བརྗོད་པར་མོ་མ་དགའ་བ་ཡིན་
པས། ད་ལན་བུ་མོ་ལ་བསྟོད་ན་གཏམ་ལན་འདྲ་འཇལ་སྲིད་དམ་སྙམ་ནས་འདི་སྐད་
གསུངས་པ། ལྷ་ཡི་དབང་པོ་ལྷ་མིན་མི་འམ་ཅི། །ཚངས་པ་ཁྱབ་འཇུག་དབང་ཕྱུག་ཆེན་
པོ་སྟེ། །གཟུགས་བཟང་གཟུགས་ཀྱིས་འགྲན་པར་མི་ནུས་ཤིང་། །དབང་ཕྱུག་མ་དང་
དཔལ་ལྡན་དཔལ་མོ་ཅན། །རིག་བྱེད་མ་དང་ལྷ་མོ་ཨུ་མ་སྟེ། །མཛེས་མཛེས་ཀུན་གྱི་
མཛེས་པ་གཅིག་འདུས་ཁྱོད། །ལྷ་འམ་ཀླུ་འམ་དྲི་ཟའི་བུ་མོ་ཡིན། །མི་ཡི་ཡུལ་ན་ཁྱོད་ལ་
འགྲན་ཟླ་མེད། །ང་ནི་ཁྱོད་ཀྱི་དབང་དུ་གྱུར་པས་ན། །ཁྱོད་ཀྱིས་ཁོ་བོ་དོར་བ་ཕོད་ལགས་
སམ། །ཞེས་སྨྲས་པས། བུ་མོ་དེ་རྒྱལ་པོའི་བྱི་དོར་ལ་ཡིད་ཅུང་ཟད་མ་དགའ་ནས། སྔར་
62



གཟུགས་ཀྱི་ཉི་མའི་རྣམ་ཐར།
བས་ཀྱང་བུམ་པ་ཆུས་མགྱོགས་པར་བཀང་ནས་རི་དྭགས་ཀྱིས་རྔོན་པ་མཐོང་བ་བཞིན་
བྲོས་སོང་ངོ༌། །
ཡང་རྔོན་པའི་བུ་འོངས་ནས་དེ་རིང་ཅི་ཟེར་ལགས་ཞུས་པས། རྒྱལ་པོས་ཁ་སང་
བཞིན་བྲོས་སོང་གསུངས་པས། རྔོན་པའི་བུ་ན་རེ། མ་བརྩམས་པ་དེ་མཆོག་ཡིན་ཏེ། །
བརྩམས་ནས་བཟློགས་ན་དམ་པ་མིན། །རྡོ་ལ་རི་མོ་བྲིས་པ་བཞིན། །ཤི་ཡང་མི་དོར་དམ་
པའི་ལས། །ཞེས་ཞུས་པས། རྒྱལ་པོས་ཅི་ཡང་མི་གསུངས་པར་བཞུགས་སོ། །སང་ཉིན་
ཡང་སྔར་བཞིན་བྱུང་བ་ལས། རྒྱལ་པོས་ཐུགས་ལ། བུད་མེད་ཀྱི་རིགས་འདི། ཕར་ཆེར་
འཁྲིག་ཚིག་གི་གཏམ་ལ་དགའ་བར་འདུག་པས། འདི་ལ་ཡང་ཁོ་བོས་འཁྲིག་ཚིག་གི་
གཏམ་གཅིག་སྨྲས་ན། གཏམ་ལན་གཅིག་འཇལ་སྲིད་དམ་སྙམ་ནས་འདི་སྐད་གསུངས་པ།
ཁྱོད་ཞལ་ཉི་མའི་དཀྱིལ་འཁོར་མཐོང་བའི་ཚེ། །བདག་ལུས་པདྨའི་ཚལ་རྣམས་རབ་ཏུ་
གཡོས། །རྩ་མདུད་ཨུཏྤལ་སྔོན་པོ་རབ་ཏུ་ཕྱེ། །ཆགས་པའི་ཟེའུ་འབྲུ་ལྷག་པར་འཕེལ་བ་
འདི། །ཁྱོད་ཀྱིས་བཅད་ནས་ཕྱག་ཏུ་བཟུང་ན་སྙམ། །ཞེས་གསུངས་པས། བུ་མོ་དེ་སྔར་
བཞིན་མིག་ཀྱང་མི་བལྟ་ཞིང་གཏམ་ལན་ཡང་མི་འཇལ་བར་རི་དྭགས་ཀྱིས་རྔོན་པ་མཐོང་
བ་བཞིན་བྲོས་སོང་ངོ་། །
་ ་
་. ཡང་རྔོན་པའི་བུ་སླེབས་ནས། དེ་རིང་ཅི་ཟེར་ལགས་ཞུས་པས། རྒྱལ་པོས་དེ་རིང་
ཡང་ཅི་ཡང་མི་ཟེར་རོ། །རྔོན་པའི་བུའི་བསམ་པར། བུ་མོ་འདི་ཁུག་པར་དཀའ་ཞིང་།
གལ་ཏེ་ཁུག་ན་ཡང་རྒྱལ་པོའི་བཙུན་མོར་མ་གཏོགས། དེ་ལ་དབང་རིས་གང་ཡང་མི་
ཡོང་ན། འདི་འདྲའི་དཀའ་ལས་དོན་ཆུང་སྙམ་ནས། རྒྱལ་པོ་ལ་འདི་སྐད་གསོལ་བ། ཀྱེ་
རྒྱལ་པོ་སྙན་གསོན་དང་། །གངས་མེད་རི་བོ་མཐོ་གྱུར་ཀྱང་། །སེང་གེ་ཆགས་པའི་གནས་
མ་ལགས། །སྐྱེར་ཚེར་ཕུང་པོ་སྡུག་ལགས་ཀྱང་། །རྒྱ་སྟག་འགྱིང་བའི་གནས་མ་ལགས། །
ནོར་མེད་རྒྱ་མཚོ་གཏིང་ཟབ་ཀྱང་། །ཀླུ་རྒྱལ་ཆགས་པའི་གནས་མ་ལགས། །
63
.



གངས་ཅན་སྐྱེས་མའི་དཔེ་ཚོགས་ལས། ། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ནགས་ཁྲོད་དབེན་པ་སྐྱིད་ན་ཡང་། །རྒྱལ་པོ་བཞུགས་པའི་གནས་མ་ལགས། །མི་དབང་
སྐྱོ་བར་མ་གྱུར་ཏམ། །ཞེས་ཞུས་པས། རྒྱལ་པོས་བུ་མོ་དེ་ལ་ཡིད་ཆགས་པ་མ་གཏོགས།
རྔོན་པའི་བུས་ཞུས་པ་དེ་ལ་ལན་གཅིག་ཀྱང་མི་གསུང་བར་བཞུགས་སོ། །
ཡང་སང་ཉིན་བུ་མོ་དེ་སྔར་བཞིན་བྱུང་བ་ལ། རྒྱལ་པོའི་ཐུགས་དགོངས་ལ། ཁ་སང་
ནས་ཞི་བའི་སྒོ་ནས་གཏམ་ཇི་ལྟར་སྨྲས་ཀྱང་ལན་འཇལ་མ་བཏུབ།་ ད་ལན་དྲག་པོའི་སྒོ་
ནས་གཏམ་གཅིག་སྨྲས་ན། བུད་མེད་ཀྱི་རིགས་འདི་བླ་འདར་བས་གཏམ་ལན་གཅིག་
འཇལ་སྲིད་དམ་སྙམ་ནས་འདི་སྐད་གསུངས་སོ། །ན་ཆུང་སྒེག་མོའི་ཚུལ་འཆོས་མཁན། །
ལང་ཚོ་རྒྱས་པའི་དྲེགས་ལྡན་མ། །ཞི་བའི་ལས་ལ་མི་འདོད་ཅིང་། །སྙན་པའི་གཏམ་ལ་མི་
དགའ་ན། །ང་ནི་སྟོབས་ལྡན་དུས་མཐའི་རླུང་། །ཁྱོད་ནི་ཤེད་མེད་སྦྲང་མའི་བུ། །སྐད་ཅིག་
ཉིད་ལ་བསྐྱོད་པར་ངེས། །འཇིགས་སམ་མི་འཇིགས་བུ་མོས་སོམས། །ཞེས་གསུངས་པས།
བུ་མོ་དེས་བུམ་ཆུས་ཕྱེད་ཁེངས་ཙམ་ལ། སྲོག་གཅོད་གཤེད་མ་མཐོང་བ་བཞིན་བྱས་ནས་
བྲོས་སོང་ངོ༌། །དེ་ནས་རྔོན་པའི་བུ་སླེབས་ཏེ་དེ་རིང་ཅི་ཟེར་ལགས་ཞུས་པས། རྒྱལ་པོས་
དེ་རིང་ཡང་ཅི་ཡང་མི་ཟེར་རོ། །ཞེས་གསུངས་པས། ཡང་རྔོན་པའི་བུས་འདི་སྐད་གསོལ་
པ༑ ཀྱེ་རྒྱལ་པོ་ཆེན་པོ་སྙན་གསོན་དང་། །ཟས་ཀྱི་རོ་མཆོག་ལྕེ་ཡིས་མྱོང་། །
ཆུ་བོའི་གཏིང་ཚད་ཉ་མོས་རྟོགས། །བུ་མོའི་ཕུ་ཐག་ཕྱིན་པས་ཆོད། །གར་སོང་རྗེས་བསྙེག་
བདས་པ་དྲག །ཅེས་ཞུས་པས། རྒྱལ་པོས་དེ་བཞིན་འཐད་གསུངས་ཏེ་རྗེ་འབངས་གཉིས་
བུ་མོ་གར་སོང་གི་རྟིང་བདས་སོ། །དེར་གཞུ་འདོམ་ལྔ་བརྒྱ་ཙམ་ཕྱིན་པའི་ས་ན། ས་གཞི་
ཐམས་ཅད་ལག་མཐིལ་ལྟར་ཁོད་སྙོམས་པ། ཕྱོགས་མཚམས་རེ་རེའི་ཚད་ལ་དཔག་ཚད་
རེ་རེ་ཡོད་པ། དེ་དག་གི་མཐའ་སྐོར་ལ་སྟར་ཁ་དང་། ལི་དང་། བལ་པོ་སེའུ་དང་། ཨ་མྲའི་
སྡོང་པོ་དང་། ཤིང་ཏོག་བི་སྟི་པ་ལ་དང་། སྐྱུ་རུ་ར་དང་། གཡེར་ཤིང་སྡོང་པོ་དང་། རྒུན་
འབྲུམ་དང་། ཨ་རུ་རའི་སྡོང་པོ་ལ་སོགས་ཏེ། ཟ་ཤིང་གི་ར་བ་རྣམས་ཀྱིས་ཁོ་ར་ཁོར་ཡུག་
64 .



གཟུགས་ཀྱི་ཉི་མའི་རྣམ་ཐར། ་ ་
ཏུ་བསྐོར་བ། དེ་དག་གི་ནང་རོལ་ན་ཝ་དང་། ལྕེ་སྤྱང་། གཅན་གཟན་ཁྲོ་བོ་རྣམས་གདུག་
པའི་སྐད་མི་སྒྲོག་ཅིང་། གླ་བ་དང་། ཤྭ་བ་དང་། རྒྱ་དང་། ཁ་ཤ་དང་། ར་རྒོད་དང་། དགོ་
བ་དང་། གནའ་བ་ལ་སོགས་པའི་རི་དྭགས་རྣམས་ནི་ཕན་ཚུན་གཅིག་ལ་གཅིག་གིས་རྩེད་
ཅིང་། བག་ཕེབས་པའི་ཚུལ་དུ་གནས་པ། རྨ་བྱ་དང་། ཁུ་བྱུག་དང་། ཁྲུང་ཁྲུང་དང་། དུར་
པ་དང་། ཀ་ལ་པིང་ཀ་ལ་སོགས་པའི་བྱ་རྣམས་ཀྱིས་སྙན་པའི་སྒྲ་ཕུན་སུམ་ཚོགས་པ་
སྒྲོག ། ཨུཏྤལ་དང་། པདྨ་དང༌། པདྨ་གེ་སར་ལ་སོགས་པའི་མེ་ཏོག་དཀར་པོ་དང༌།
དམར་པོ་དང༌། སྔོན་པོ་དང་། སེར་པོ་དང་། ལེབ་བརྒན་རྣམས་ཀྱིས་ནི་ས་གཞི་འབོལ་
ནུབ་པ་ཙམ་གང་བ། མཚམས་བཞིར་ཨ་ཀ་རུ་དང་། སེང་ལྡེང་དང་། ཙན་དན་དཀར་
དམར་ལ་སོགས་པའི་སྤོས་ཀྱིས་ལྗོན་ཤིང་རྣམས་ཕུན་སུམ་ཚོགས་པ་དང་ལྡན་པ། དེ་དག་
གི་དབུས་ན་ས་གཞི་གཞུ་འདོམ་གང་ཙམ་གྱེན་དུ་འཕགས་པ་ན། ཡངས་པའི་རྡོ་ལེབ་ཟླ་བ་
ལྟ་བུ་འདུག་པ་དེའི་ངོས་རེ་རེ་ལ་གཞུ་འདོམ་གཉིས་གཉིས་ཡོད་པ་དེའི་སྟེང་ན། འཇིག་
མའི་སྤྱིལ་བུ་གུར་ལྟར་ཕུབ་པ་ཕ་ཚད་ཚུན་ཆད་འདུག་པ་ལ། གཅིག་ན་བྲམ་ཟེ་སྒོམ་ཆེན་
ཞིག་སྒྲུབ་པ་མཛད་ནས་བཞུགས། གཅིག་ན་བུ་མོ་དེ་སྒྲུབ་པ་མཛད་ཀྱིན་བཞུགས་པར།
རྗེ་འབངས་གཉིས་སྤྱིལ་བུའི་སྒོ་མདུན་དུ་སླེབས་པ་དང་། སྒོམ་ཆེན་དང་བུ་མོ་གཉིས་ཡན་
ལག་ལྔས་ཁྲུས་བྱས་ནས། འཇག་སྤྱིལ་གྱི་ནང་དུ་རྩྭ་ཀུ་ཤའི་གདན་ལ། ལུས་རྣམ་སྣང་གི་
ཆོས་བདུན་ཚེས་བརྒྱད་ལྡན་པའི་སྒོ་ནས། ཏིང་ངེ་འཛིན་ལ་སྙོམས་པར་བཞུགས་སོ། །
དེ་ནས་ཨ་བོ་རྔོན་པའི་བུ་ན་རེ། ཀྱེ་རྒྱལ་པོ་ཆེན་པོ་སྙན་གསོན་དང་། །ཞི་བའི་
གཏམ་གྱིས་མི་གྲོལ་ན། །ཁོ་བོས་དྲག་པོའི་ལས་བྱས་ནས། །རྒྱ་ཁྲས་བྱེ་འུ་ཁྱེར་བ་ལྟར། །
སྐད་ཅིག་ཉིད་ལ་ཁྱེར་གྱུར་ན། །དེ་རུང་ངམ་མི་རུང་ལྷ་ཡི་སྲས། །ཞེས་ཞུས་པས། རྒྱལ་
པོས་ཨ་བོ་རྔོན་པའི་བུ་ལ། དེ་འདྲ་བསམ་དུ་ག་ལ་རུང་། གཅིག་ཏུ་ཆོས་བྱེད་པའི་གང་ཟག་
ཡིན་པས་རྣམ་སྨིན་ཆེ། གཉིས་སུ་ཆོས་པ་དང་བན་བོན་ཡིན་པས་རྒྱལ་སྲིད་ལ་གནོད།
，
65
.



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གསུམ་དུ་དོན་ཆེན་འདོད་ན་ངང་རིང་གྱིས་ཟེར་བའི་དཔེ་བཞིན། ལྟོགས་ཀྱང་དམ་ཉམས་
ཀྱི་ཟས་མི་ཟ། འཁྱགས་ཀྱང་རེ་བ་ནག་པོའི་གོས་མི་གྱོན་བྱ་བ་ཡིན་གསུངས། རྔོན་པའི་
བུས་ཞུས་པ། ཀྱེ་རྒྱལ་པོ་ཆེན་པོ་སྙན་གསོན་དང་། །ཆུ་བོའི་མཚན་ཉིད་ངས་མི་ལོན། །བ་
གླང་བརྒལ་བས་རྒྱབ་མ་མཐོང་། །ངང་པས་བརྒལ་བས་སྡེར་མོ་ནུབ། །རྒྱལ་པོའི་མཚན་
ཉིད་ངས་མི་ལོན། །ཕོ་བྲང་ནང་དུ་བཞུགས་ཙ་ན། །འཇམ་པོའི་གདན་ལ་རྩུབ་སྐྱོན་
མཛད། །མངར་མོའི་གསོལ་ཟས་མི་བཞེས་པར། །ནགས་ཁྲོད་དབེན་པ་འདིར་བཞུགས་
པས། །སྤྲེ་འུ་ཤིང་ལོའི་གདན་སྟེང་དུ། །ཤིང་ཏོག་འབྲས་བུའི་རོ་ལ་ཆགས། །ཇི་ལྟར་ཡིན་
ལགས་ལྷ་ཡི་སྲས། །ཞེས་ཞུས་པས། རྒྱལ་པོ་ཅི་ཡང་མ་གསུངས་པར། དེ་ཡི་ནུབ་མོ་དེ་རུ་
བཞུགས། སང་ཉི་མ་ཤར་བ་དང་། བུ་མོ་དེ་ཆུ་ལེན་དུ་འོངས། །རྒྱལ་པོས་བུ་མོ་དེ་བཟུང་
ནས་འདི་སྐད་ཅེས་གསུངས་སོ། །བུ་མོ་གཟུགས་མཛེས་ཡིད་འོང་མ། །ཅི་ཙམ་གླེང་མོ་དྲིས་
ན་ཡང་། །གཏམ་ལན་སྟེར་དུ་ཅི་མ་འཚལ། །མིག་ཟུར་གཅིག་ཀྱང་མ་བལྟས་པས། །ད་ནི་
རང་སྲོག་རང་གིས་དོར། །ཆོས་པའི་ལུགས་སུ་ཅང་འགྲོ་འམ། །ཞེས་གསུངས་པས། བུ་མོ་
ལུས་འདར་ཞིང་དངངས་སྐྲག་ལང་པའི་སྒོ་ནས། རྒྱལ་པོ་ལ་འདི་སྐད་ཅེས་སྨྲས་སོ། །ཀྱེ་
རྒྱལ་པོ་ངའི་དོན་དུ་ལྕེབས་པར་མ་ཐུག་སྟེ། ཁྱོད་ཀྱི་བཙུན་མོ་ང་ཡིས་མི་ཡོང་བས། དེ་ཡི་
རྒྱུ་མཚན་སྒོམ་ཆེན་ཡབ་ལ་ཞུས། ད་ལྟ་ཉིད་དུ་ཡབ་ལ་ཤིང་ཐོག་འདྲེན་དུ་འགྲོ། དེ་དུས་
༄༅ག་ལས་ལྷག་ཏུ་
རྒྱལ་པོ་རང་ཡང་ཤོག་ཅིག་ཟེར་ནས་སོང་། དར་གཅིག་ནས་ཤིང་ཐོག་འཁར་གཞོང་གང་ ་
ཁྱེར་ཏེ་སྒོམ་ཆེན་ལ་དྲངས་སོ། །
་ དེ་དུས་རྒྱལ་པོས་ཀྱང་སྒོམ་ཆེན་ལ་ཕྱག་ལན་གསུམ་འཚལ་ཏེ། གསེར་གྱི་དོང་ཙེ་
གཅིག་ཕུལ་ནས་མདུན་དུ་ཙོག་པུར་འདུག་པས། སྒོམ་ཆེན་གྱིས་ཤིང་ཐོག་འཁར་གཞོང་
གང་པོ་དེ་ཆ་བཞིར་བགོས་ནས། ཆ་གཅིག་བླ་མ་དཀོན་མཆོག་ལ་བཛྲ་པཱུཙྪ་མེ་གྷ་ཞེས་ཟེར་
ནས་ཕུལ།. ཆ་གཅིག་ཨ་ལ་ལ་ཧོཟེར་ནས་ཁོ་རང་གསོལ། ཆ་གཅིག་ཨོཾ་ཨཱ༔ཧཱུྃ་ཟེར་ནས་
66
་



གཟུགས་ཀྱི་ཉི་མའི་རྣམ་ཐར།
ཐོ་ཕྱི་ན་ཡོད་པའི་བྱ་དང་རི་དྭགས་རྣམས་ལ་སྦྱིན། ཆ་གཅིག་པོ་ཐ་ར་ཐི་ཟེར་ནས་རྒྱལ་པོ་
ལ་གནང་བྱུང་བས། རྒྱལ་པོ་ན་རེ། ཁྱོད་ལ་ཞུ་རྒྱུ་གཅིག་ཡོད་པས། དེ་བདག་ལ་གནང་ན་ཟ།
མི་གནང་ན་མི་ཟ་ཞུས་པས། སྒོམ་ཆེན་ན་རེ། ངའི་སྲོག་གི་བར་གཅོད་དུ་མི་འགྲོ་ན་རུང་
གསུངས་པས། རྒྱལ་པོ་ན་རེ། ང་ནི་གྲོང་ཁྱེར་སེམས་ཀྱི་བློ་གྲོས་ཀྱི་རྒྱལ་པོ་ཟླ་བའི་དེད་
དཔོན་གྱི་རྒྱལ་སྲས་ཆེ་བ་ཟླ་བའི་སེང་གེ་བྱ་བ་ཡིན། བདག་ལ་ཁྱོད་ཀྱི་བུ་མོ་དེ་སྟེར་དགོས་
ཞེས་ཞུས་པས། སྒོམ་ཆེན་གྱིས་འདི་སྐད་གསུངས་སོ། །རྒྱལ་པོ་ཅི་ཟེར་རིགས་མཐོ་ཡང་། །
ན་སོ་གཞོན་པའི་སྐྱོན་བྱུང་འདུག །འདི་ནི་བཙུན་མོ་འོས་མ་ཡིན། །རྒྱལ་རྒྱུད་མིན་པས་
ཁུངས་ཀྱང་ངན། །ནགས་ཁྲོད་དབེན་པ་འདིར་བསྡད་ནས། །ཤིང་ཐོག་འཐུ་བ་མ་གཏོགས་
པའི། །གཞན་ལས་གང་ཡང་བྱས་པ་མེད། །སྐྱིད་ངན་དུད་འགྲོ་ཞྭ་མོའི་བུ། །རིགས་ངན་བུ་
མོ་འདི་ཡིས་ནི། །ཁྱོད་ཀྱི་རྒྱལ་སྲིད་ག་ལ་འཁྱོངས། །དེ་བས་རྒྱལ་པོ་རང་གནས་བཞུད། །
ཅེས་གསུངས་པས། རྒྱལ་པོ་ན་རེ། སྒོམ་ཆེན་དེ་སྐད་མ་གསུང་གསན་མཛོད་དང་། ང་ནི་བུ་
མོའི་བྱད་གཟུགས་མཛེས་པར་བལྟས། །རིགས་རུས་ཆོ་འབྲང་ལྡན་པའི་བཙུན་མོ་ཡང་། །
ལྔ་བརྒྱ་ཡོད་ཀྱང་ཁོ་བོ་ཡིད་མ་ཚིམས། །ཁྱོད་ཀྱི་བུ་མོ་སློང་དུ་འོང་བ་ཡིན། །མི་སྟེར་
གསུངས་ན་ང་ཉིད་ལྕེབས་ཏེ་ཤི། །ང་ཉིད་ཤི་ན་ང་ཡི་ཡབ་ཡུམ་དང་། །གཅུང་པོ་ཟླ་བའི་
གཞོན་ནུ་མྱ་ངན་འཆི། །དགེ་རྩར་སེམས་ཀྱི་བློ་གྲོས་ཐོག་དྲངས་པའི། །གྲོང་ཁྱེར་འབུམ་ཚོ་
སུམ་ཅུ་སོ་དྲུག་གི། །མི་ཕྱུགས་ཐམས་ཅད་དགེ་རྩར་འདུས་དགོས་པས། །ཁྱད་པར་བློན་པོ་
ཨ་བོ་ན་གེ་དང་། །རྔོན་པའི་བུ་ལ་སོགས་པ་སྡུག་བསྔལ་མནར། །བསམ་མི་ཁྱབ་པའི་སྡུག་
བསྔལ་ཡོད་པར་འདུག །སྡུག་བསྔལ་ཀུན་གྱི་སྡིག་པའི་རྩ་བ་དེ། །ཁྱོད་ཀྱི་བུ་མོའི་ལན་པ་
མ་ལགས་སམ། །ཆོས་བྱེད་དམ་བཅའ་འགལ་དང་མི་འགལ་དགོངས། །ཞེས་ཞུས་པས།
སྒོམ་ཆེན་གྱིས་དེ་ཙམ་ལ་ཐུག་ན་མ་བྱིན་ཀ་མེད་ཡིན་འདུག །ངའི་བུ་མོ་དེ་ནི་དཀོན་མཆོག་
གསུམ་ལ་སྐྱབས་སུ་སོང་བས་ནང་པའི་རྗེས་སུ་འབྲངས། ཁྱོད་ནི་ལྷ་དབང་ཕྱུག་ཉིད་ལ་
67



་ གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སྐྱབས་སུ་སོང་བས་ཕྱི་རོལ་པའི་རྗེས་སུ་འབྲངས། ཁྱོད་གཉིས་སྐྱབས་ཡུལ་སོ་སོར་སོང་
བས་མངའ་ཐང་ལ་དར་རྒྱས་དང་འཁོར་འབངས་ལ་བདེ་སྐྱིད་བྱུང་བ་ཤིན་ཏུ་དཀའ། རྒྱལ་
པོ་ཉིད་ཀྱང་དཀོན་མཆོག་ལ་སྐྱབས་སུ་སོང་ནས། དགེ་བ་བཅུའི་ཁྲིམས་བཅའ་སྲུང་ནུས་
སམ། དེ་བཞིན་ཁས་ལེན་ནུས་ན་བུ་མོ་སྟེར་ཟེར་ཞིང་ཞལ་གྱིས་བཞེས་པས། རྒྱལ་པོས་
ཀྱང་དེ་བཞིན་བགྱི་ཞེས་ཁས་བླངས་ནས། སྒོམ་ཆེན་གྱི་དྲུང་དུ་སྐྱབས་འགྲོ་སེམས་བསྐྱེད་
ཀྱི་བསླབ་བྱ་དང་། ཚངས་པར་སྤྱོད་པའི་དགེ་བསྙེན་གྱི་སྡོམ་པ་ཡང་དག་པར་ཞུས་སོ། །འདི་
ནས་བཟུང་སྟེ་ཕྱི་རོལ་པའི་ལུགས་དེ་དོར་ནས་ནང་པའི་ལུགས་བཞིན་སྐྱོང་བ་ལགས་སོ། །
དེ་ནས་བུ་མོ་དེ་ཡང་སྒོམ་ཆེན་གྱི་དྲུང་དུ་ཤོག་གསུངས་པས། བུ་མོ་ཁྱོད་ང་ན་སོ་རྒས་ ་
པའི་ལུས་བརྟེན་སའི་འཁར་བ་མེད་ཐབས་མེད་པ་ཞིག་ལགས་ཀྱང་། རྒྱལ་པོ་འདིའི་
བཙུན་མོར་མི་འགྲོ་ཀ་མེད་ཡིན་པས། མ་ཕྱིན་ན་རྒྱལ་པོ་འདི་ལྕེབས་ནས་ཤི་བར་ཐག་ཆོད་
འདུག །རྒྱལ་པོ་འདི་གྲོངས་ན་དེའི་མྱ་ངན་གྱིས་རྒྱལ་པོ་ཡབ་ཡུམ་དང་ཉེ་འཁོར་ཐམས་
ཅད་གྲོངས་པ་འདུག །དེ་རྣམས་ཀྱི་དགེ་རྩར་གྲོང་ཁྱེར་སེམས་ཀྱི་བློ་གྲོས་ཀྱིས་ཐོག་དྲངས་
པའི་གྲོང་ཁྱེར་འབུམ་ཚོ་སུམ་ཅུ་སོ་དྲུག་གི་མི་ཕྱུགས་ཐམས་ཅད་འདུས་དགོས་པར་འདུག་ .
པ་དང་། ཁྱད་པར་ཨ་བོ་ན་གེ་དང་རྔོན་པའི་བུ་གཉིས་མྱ་ངན་གྱིས་གཟིར་བ་ལ་སོགས་
པའི་སྡིག་པ་ཐམས་ཅད་ཀྱི་རྩ་བར་ཁྱོད་འགྲོ་བས། ངེད་རང་ཆོས་པའི་འཛེམ་རྒྱུ་སྡིག་པ་
ལས་མེད་པས་ཅིས་ཀྱང་འགྲོ་བར་གྱིས། ཆོས་བྱེད་པའི་དོན་སེམས་ཅན་ལ་ཕན་ཐོགས་
དགོས་པ་ཡིན་པས། རྒྱལ་པོ་དེའི་བཙུན་མོར་སོང་ནས་འཁོར་འབངས་རྣམས་བུ་བཞིན་
''ཨ སྐྱོངས། ང་མི་རྒན་གྱི་ལུས་སྲོག་སེམས་ཅན་གྱི་དོན་དུ་བསྔོས་པ་ཡིན། ད་ཁྱོད་ཀྱིས་ཀྱང་དེ་
བཞིན་དུ་གྱིས་ཞེས་གསུངས་པས། བུ་མོ་དེ་ཉིད་དེ་མ་ཐག་ཏུ་དྲན་མེད་བརྒྱལ་སོང་ངོ་། །
དེ་ནས་ཡབ་ཀྱིས་བུ་མོའི་སྙིང་ཁར་ཙན་དན་གྱི་ཆུ་གཏོར་བས། བརྒྱལ་བ་ལས་
སངས་པ་དང༌། ལངས་ནས་ཡན་ལག་བདུན་པའི་ཕྱག་འཚལ་པུས་མོ་གཉིས་ས་ལ་
འགྲོ་བར་གྱིས་རྒྱ་བས། ངེད་རྣམས་ཀྱིས་གཟིར་བར་འདུག་
པ་ཡིན་པས།
68



. གཟུགས་ཀྱི་ཉི་མའི་རྣམ་ཐར།
བཙུགས། ལག་གཉིས་ཐལ་མོ་སྦྱར་ནས་འདི་སྐད་ཅེས་ཞུས་སོ། །ཅི་འདྲ་ཅི་གསུངས་བླ་མ་
རིན་པོ་ཆེ། །སེར་སྣ་མེད་པར་སྦྱིན་པ་ཐོངས་གསུངས་ནས། །རྒྱལ་པོའི་ནོར་གྱིས་སེར་
སྣར་བཀོད་ལགས་སམ། །ངོ་ལྐོག་མེད་པར་ཚུལ་ཁྲིམས་བརྟེན་གསུངས་ནས། །འདོད་
ཆགས་རྒྱལ་པོའི་ཆུང་མར་སྟེར་ལགས་སམ། །གནོད་པའི་ལན་དུ་བཟོད་པ་སྒོམས་
གསུངས་ནས། །ཆགས་སྡང་ཁུང་བུར་ཁོང་ཁྲོ་སྤེལ་ལགས་སམ། །དགེ་བའི་ལས་ལ་
བརྩོན་འགྲུས་བསྐྱེད་གསུངས་ནས། །སྐྱིད་ངན་ལེ་ལོའི་འདམ་དུ་སྐྱུར་ལགས་སམ། །
གཡེང་བ་མེད་པར་བསམ་གཏན་སྒོམས་གསུངས་ནས། །མང་པོའི་ཁྲོད་དུ་རྣམ་གཡེང་
སྤེལ་ལགས་སམ། །མ་རིག་མུན་སེལ་སྒྲོན་མེ་གཏོད་གསུངས་ནས། གཏི་མུག་མུན་པའི་
ཁུང་བུར་བཅག་ལགས་སམ། །ཁྱིམ་ལ་ཞེན་ན་ལྷ་ཆོས་མི་ཡོང་གསུངས། །ཕོ་བྲང་ནང་དུ་
བཙོན་ལ་འཇུག་ལགས་སམ། །ངན་འགྲོའི་གནས་སུ་སྡུག་བསྔལ་མང་ཡོད་གསུངས། །
དམྱལ་བའི་གཏིང་རྡོར་ཁོ་མོ་སྐྱུར་ལགས་སམ། །ཞེས་ཞུས་པས། ཡབ་སྒོམ་ཆེན་གྱིས་འདི་
སྐད་ཅེས་གསུངས་སོ། །བློ་ཆུང་རིག་པ་ཅན་མ་ཚུར་ཉོན་དང༌། །བསམ་ཆུང་ཤེས་རབ་ཅན་
མ་ཚུར་ཉོན་དང་། །ཐོས་ཆུང་གོམས་འདྲིས་ཅན་མ་ཚུར་ཉོན་དང་། །དེ་དག་ཀུན་ལ་མི་རྒན་
ང་རང་མཁས། །འབྱོར་ལྡན་རྒྱལ་པོའི་དཀོར་མཛོད་ནས། །སྦྱིན་པ་རང་གིས་བཏང་བས་
ཆོག །ཚུལ་ཁྲིམས་སྤངས་པའི་རང་ལུས་ལ། །ཚུལ་ཁྲིམས་ཡིད་ཀྱིས་བསྲུངས་བས་ཆོག །
སྒྱིད་ལུགས་ལས་ལ་ངན་ན་ཡང་། །དགེ་བའི་ཕྱོགས་སུ་སྤྲོ་བས་ཆོག །གཉེན་གྱི་བརྩེ་དུང་
མ་བྱུང་ཡང་། །བཟོད་པ་དགྲ་ལ་བསྒོམས་པས་ཆོག །བསམ་གཏན་སྒོམ་པའི་གནས་
མེད་ན། །སེམས་ལ་སེམས་ཀྱིས་བལྟས་པས་ཆོག །བལྟས་པས་མཐོང་བར་མ་གྱུར་ན། །
མ་མཐོང་བར་དུ་བལྟས་པས་ཆོག །བལྟ་བྱ་ལྟ་བྱེད་བྲལ་བ་དེ། །སྒོམ་ཆེན་ང་ཡི་དགོངས་པ་
ཡིན། །འདོད་པ་འདི་ལས་བདེ་གཤེགས་པད་སྡོང་འཁྲུངས། །ཕོ་བྲང་ནང་གི་འགྲོ་དྲུག་བུ་
བཞིན་སྐྱོངས། །སྡུག་བསྔལ་སྣ་ཚོགས་ཐོག་ཏུ་བྱུང་བའི་ཚེ། །གཞན་གྱི་སྡུག་བསྔལ་འཁུར་
་



བ
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དུ་ཁུར་བས་ཆོག །འཁུར་འོས་འཁུར་བའི་སྡུག་ཡུས་བྱས་པ་མེད། །དགེ་བ་ཅི་བྱས་རང་
གཞན་དོན་དུ་བསྔོ། །ཞེས་གསུངས་པས། བུ་མོ་ན་རེ། ཡབ་ཀྱི་བཀའ་བཅག་པར་མི་
རིགས་ཏེ། ཅིས་ཀྱང་འགྲོ་དགོས་ན། རྒྱལ་པོས་ང་ལོ་གསུམ་བར་དུ་ཡབ་ཀྱི་ཞབས་ཏོག་ལ་
ཞོག་ཅེས་ཞུས་པས། རྒྱལ་པོས་ངས་ནི་ཞག་གཅིག་ཀྱང་ཞོག་རྒྱུ་མིན་ཟེར་བས། འོ་ན་ཟླ་བ་
གསུམ་ཅིས་ཀྱང་ཞོག་ཅེས་ཞུས་པས། དེ་ཡང་མི་གནང་བས། ཡབ་སྒོམ་ཆེན་གྱིས་རྒྱལ་པོ་
ལ་གསུངས་པ། བུ་མོའི་བསམ་པ་རྫོགས་པའི་ཕྱིར་ངའི་ངོ་ལ་བལྟས་ཏེ་ཞག་གསུམ་ཞོག །
དེ་ནས་སོང་གསུངས་པས། རྒྱལ་པོས་དེ་བཞིན་གྱིས་ཟེར་ཞག་གསུམ་སྒོམ་ཆེན་གྱི་དྲུང་དུ་
བསྡད་པས། རྒྱལ་པོ་ནི་ཞག་གསུམ་པོ་དེ་ལ་ལོ་གསུམ་ཙམ་གྱི་ཡུན་བྱུང་། མཚན་མོ་སྙིང་
བྲ་བོ་བརྔོ་བ་བཞིན་བྱུང་། དེ་དུས་ཡབ་སྒོམ་ཆེན་གྱིས་བུ་མོ་ལ་དགེ་བ་བཅུ་དང་མི་དགེ་བ་
བཅུའི་སྒོ་ནས་ཆོས་དང་འདྲེས་པའི་བསླབ་བྱ་དང༌། སྐྱེ་བོ་འཇིག་རྟེན་པ་ལ་ཕན་པའི་ .
བསླབ་བྱ་བསམ་གྱིས་མི་ཁྱབ་པ་གསུངས་ཤིང་། ཁྱད་པར་སྒོམ་ཆེན་རང་གི་ཐུགས་དམ་མུ་
ཏིག་གི་ཕྲེང་བ་བརྒྱ་རྩ་གཅིག་ཡོད་པ་དེ་བུ་མོ་ལ་གནང་ནས་ན་རེ། བུ་མོ་སྙིགས་མའི་དུས་
ཀྱི་མི་རྣམས་ནི་དབྱེན་དང་ཕྲ་མ་ལ་དགའ། ནག་པོའི་ཕྱོགས་ཀྱི་བདུད་དང་། འགོང་པོ་པེ་
ཧར་རྣམས་ནི་མཐུ་རྩལ་ཆེ། ཁྱོད་བུད་མེད་ཀྱི་རིགས་ཁ་མང་ཞིང་། ཀླད་པ་ཆུང་བས་བར་
ཆད་འབྱུང་ཉེན་ཡོད་པས། སྲུང་བ་འདི་དང་མ་བྲལ་བར་གྱིས། འདི་དང་མ་བྲལ་ན་མི་དང་
མི་མ་ཡིན་པ་གང་གིས་ཀྱང་གླགས་རྙེད་པར་མི་འགྱུར་རོ། །
འདི་སུ་ལའང་མ་སྟོན་ཅིག །སྙིང་ཉེ་བའི་རྒྱལ་པོ་ལའང་མ་སྟོན་ཅིག །ཤ་ཁྲག་ནས་
ཆད་པའི་བུ་དང་བུ་མོ་ལའང་མ་སྟོན་ཅིག་གསུངས་ནས་དབང་དང་བྱིན་རླབས་མཛད་དེ་
གནང་ངོ་། །དེ་ནས་ཞག་གསུམ་སོང་བ་དང་། རྒྱལ་པོ་བཙུན་མོ་འཁོར་དང་བཅས་པ་གྲོང་
ཁྱེར་སེམས་ཀྱི་བློ་གྲོས་ཕྱོགས་ལ་བྱོན་པས། ཡབ་སྒོམ་ཆེན་གྱིས་ཀྱང་སྐྱེལ་མར་གཞུ་
འདོམ་ལྔ་བརྒྱ་ཙམ་གྱི་སར་བྱོན། བུ་མོས་ཀྱང་སྒོམ་ཆེན་ལ་གོམ་པ་བདུན་བདུན་ལ་ཕྱི་ཕྱག་



ཙ་མ། །དུག་གསུམ
་ ལ། །སྐྱབས་གནས་མེ་ཏོག་ཕུར་
གཟུགས་ཀྱི་ཉི་མའི་རྣམ་ཐར།
བདུན་བདུན་བཙལ་ནས་བུ་མོས་ཡབ་ལ་འདི་སྐད་ཅེས་གསོལ་བ། ཀྱེ་སྲིད་གསུམ་གྱི་
འདྲེན་པ་དཀོན་མཆོག་གསུམ། །ཁམས་གསུམ་གྱི་མགོན་པོ་སྤྱན་རས་གཟིགས། །སྐུ་
གསུམ་གྱི་མངའ་བདག་བླ་མ་ལ། །སྒོ་གསུམ་གྱི་སྒོ་ནས་གུས་པས་འདུད། །གནས་གསུམ་
གྱི་འགྲོ་དྲུག་སེམས་ཅན་ལ། །དུག་གསུམ་གྱི་ནད་ཀྱིས་གདུང་བའི་ཚེ། །བསླབ་གསུམ་གྱི་
སྨན་པ་མཛད་པ་དང་། །དུས་གསུམ་གྱི་དུས་སུ་བུ་མོ་ལ། །སྐྱབས་གསུམ་གྱི་བྱིན་གྱིས་རླབ་
ཏུ་གསོལ། །ཞེས་གསོལ་བ་བཏབ་པས། བླ་མས་དེ་བཞིན་གྱིས་གསུངས་ནས་མེ་ཏོག་ཕུར་
མ་སྙིམ་པ་གང་ཕྱག་ཏུ་བསྣམས་ནས། ཁོང་རྣམས་ལ་གཏོར་ཞིང་འདི་སྐད་ཅེས་གསུངས་
སོ༑ ༑དཀོན་མཆོག་རིན་ཆེན་གསུམ་གྱི་བདེན་པ་དང་། །བདེ་གཤེགས་ཚོགས་གཉིས་
རྫོགས་པའི་བདེན་པ་དང་། །ལས་འབྲས་བསླུ་བ་མེད་པའི་བདེན་པ་དང་། །ཆོས་ཉིད་
འགྱུར་བ་མེད་པའི་བདེན་པ་དང་། །དྲང་སྲོང་བདེན་པར་སྨྲ་བའི་བདེན་པ་དང་། །བདག་
གི་ལྷག་བསམ་དག་པའི་མཐུ་སྟོབས་ཀྱིས། །རྒྱལ་པོས་རྒྱལ་སྲིད་ཆོས་བཞིན་སྐྱོང་བ་དང་། །
འཁོར་འབངས་རྣམས་ལ་བདེ་སྐྱིད་འབྱུང་བ་དང་། །བུ་མོའི་བསམ་པ་མཐའ་རུ་འཁྱོལ་བར་
ཤོག །དགེ་བ་མཐའ་དག་ཡོངས་སུ་འགྲུབ་པ་དང་། །ཐར་པའི་ལམ་སྣ་ཟིན་པའི་བཀྲ་ཤིས་
ཤོག །བཀྲ་ཤིས་ཆེན་པོའི་བཀྲ་ཤིས་འདི་ལ་སྩོལ། །འགྱུར་མེད་ཆོས་ཀྱི་བཀྲ་ཤིས་ཀུན་ཏུ་
སྩོལ། །བསམ་པ་ཆོས་བཞིན་འགྲུབ་པའི་བཀྲ་ཤིས་ཤོག །ཅེས་གསུངས་པས། ཁོང་རྣམས་
ཀྱིས་སྒོམ་ཆེན་ལ་ཕྱག་འཚལ་ཞིང་ཞབས་སྤྱི་བོར་བླངས་ནས་གསུང་པའི་ཞལ་གདམས་
རྣམས་སེམས་ལ་བཅངས་ཏེ་གྲོང་ཁྱེར་སེམས་ཀྱི་བློ་གྲོས་ཕྱོགས་སུ་བཞུད་དོ། །བུ་མོའི་
སྙིང་ནགས་ཚལ་དུ་ལུས་པ་ལྟར་ཡབ་ལ་སེམས་འཁྲེང་བའི་མོད་ནས་ཕྱི་ཕྱག་བདུན་བདུན་
དང་བསྟོད་པ་ཤོ་ལོ་ཀ་རེ་རེ་མཛད་དེ་བྱོན་ནོ། །
དེའི་དུས་སུ་སྒོམ་ཆེན་ཉིད་ཀྱང་བུ་མོ་སོང་བ་ནས་ཐུགས་འཁྲེང་སྟེ་ཤིང་སྡོང་སྐམ་པོ་
གཅིག་གི་རྩེར་འཛེགས་ནས་ཁོང་རྣམས་ཀྱི་རྗེས་ལ་གཟིགས་པས། ཐུགས་འཁྲེང་བའི་



·གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཤུགས་ཀྱིས་སྤྱན་ཆབ་མང་པོ་བསིལ་ཞིང་། ཁྱད་པར་སྐུ་ན་བགྲེས་པའི་སྟབས་ཀྱིས་རླུང་
དང་ཐུགས་སྐྱོ་བ་གཉིས་བསྡོམས་ཏེ་ཤིང་རྩེ་ནས་ལྷུང་སྟེ་གྲོངས་སོ། །དེའི་དུས་ཕྱོགས་
རྣམས་འཇའ་དང་འོད་ཀྱིས་ཁེངས། རོལ་མོའི་སྒྲ་དང་མེ་ཏོག་གི་ཆར་བབས། ས་རྣམས་
རབ་ཏུ་གཡོས། ཁྱད་པར་སྤུར་གདུང་ལ་སྐུ་དང་རིང་བསྲེལ་དཔག་ཏུ་མེད་པ་འཁྲུངས་སོ། །
དེ་རྣམས་ཀྱི་ནང་ནས་ཐུགས་རྗེ་ཆེན་པོའི་སྐུ་ཚོན་གང་པ་གཅིག་དང་རིང་བསྲེལ་མ་གྷ་ཏའི་
བྲེ་གང་འདུག་པ་ཕལ་ཆེར་ལྷ་ཡུལ་དུ་གདན་དྲངས་སོ། །
དེའི་དུས་གྲོང་ཁྱེར་སེམས་ཀྱི་བློ་གྲོས་ཀྱི་རྒྱལ་པོ་ཟླ་བའི་དེད་དཔོན་རྗེ་འབངས་
ཀུན། སྲས་ཆེ་བ་ཟླ་བའི་སེང་གེ་རྔོན་པའི་བུ་དང་བཅས་སྟོར་བའི་མྱ་ངན་གྱིས་ཕོ་བྲང་གི་
སྟེང་དུ་བྱ་ཚང་ཆགས། འོག་ཏུ་བྱི་ཚང་ཆགས། མགོ་ལ་ཤིག་ཚང་ཆགས། འཚོ་བ་ཡང་མི་
གསོལ་བར་གྲོངས་ལ་ཁད་དུ་ཐུག་སྟེ། །ཨ་བོ་ན་གེས་ཐོག་དྲངས་པའི་བློན་པོ་རིག་པ་ཅན་
བརྒྱ་ཕྲག་ལ། འཁོར་དམག་འབུམ་ཕྲག་དང་བཅས་ནས་ཕྱོགས་དང་ཕྱོགས་མཚམས་སུ་
རྒྱལ་པོ་དཔོན་གཡོག་བཙལ་བས་རྙེད་པར་མ་གྱུར། གར་སོང་གི་རྗེས་ཀྱང་རྩད་མ་ཆོད། །
འདིར་འདུག་གི་གཏམ་ཡང་མ་ཐོས་པས་ཐམས་ཅད་མྱ་ངན་གྱི་ཁུང་བུར་ཚུད་དོ། །ཁྱད་
པར་བློན་པོ་ཨ་བོ་ན་གེ་དེ་ཉིད་རྒྱལ་པོ་ལ་སེམས་བརྩེ་ཞིང་། རྒྱལ་པོས་ཀྱང་སྙིང་གི་ཟེའུ་་
འབྲུ་ལྟར་ཡོད་པས་ཁོ་བོ་རྒྱལ་པོ་དྲེན་པའི་ཤུགས་ཀྱིས་བློན་པོ་གཞན་རྣམས་ལ་འདི་སྐད་
ཅེས་སྨྲས་སོ། །ཀྱེ་མ་ཀྱེ་ཧུད་སྐྱབས་གནས་དཀོན་མཆོག་གསུམ། །སྐྱབས་རྗེ་འགྲན་ཟླ་
མེད་པ་ལྷ་ཡི་སྲས། །བདག་ཅག་འཁོར་འབངས་ཀུན་གྱི་སྐྱབས་གཅིག་པུ། །གླིང་བཞི་མུན་
པ་སེལ་པའི་ཟླ་བ་ཁྱོད། །སྲིད་པ་དགུང་སྔོན་དབྱིངས་སུ་མི་བཞུགས་པར། །མི་རྟག་འཆི་
བདག་བདུད་པོས་མ་ཁྱེར་རམ། །གངས་སྟོད་སྡེར་ཆགས་རྒྱལ་པོ་སེང་གེ་ཁྱོད། །བསིལ་
བྱེད་གངས་སྟོད་མཐོན་པོར་མ་བཞུགས་པར། །གཡོན་ཅན་རི་བོང་ལག་རྡོ་མི་ཕོག་གམ། །
ང་ནི་བསམ་ཞིང་བསམ་ཞིང་རྒྱལ་པོ་དྲན། །འདབ་ཆགས་སྒོ་ང་བཞིན་དུ་རྒྱལ་པོ་དྲན། །ཉ་
72



་ ： གཟུགས་ཀྱི་ཉི་མའི་རྣམ་ཐར། ་
མོ་ཆུ་བྲལ་བཞིན་དུ་རྒྱལ་པོ་དྲན། །རྔ་མོང་བེའུ་སྟོར་བཞིན་དུ་རྒྱལ་པོ་དྲན། །དྲན་པའི་མི་
བཟོད་སྙིང་གི་ཟེའུ་འབྲུ་སྐྱོ། །ཤིན་ཏུ་སྐྱོ་བས་ཁོ་བོ་འགྲོ་མི་འདོད། །ཁྱེད་རྣམས་འཁོར་
བཅས་རང་སར་ལོག་བྱོན་ནས། །རྗེ་ཡི་ཞབས་ཏོག་འབངས་ཀྱིས་སྐྱོང་དར་མཛོད། །ཅེས་
སྨྲས་པས་ཁོང་རྣམས་རང་སར་ལོག་གོ། །དེ་ནས་ཨ་བོ་ན་གེ་གྲོགས་མེད་གཅིག་པུར་
ནགས་སྟུག་པོ་ཞིག་གི་ནང་དུ། ངའི་རྒྱལ་པོ། ངའི་རྒྱལ་པོ་ཟེར་ཞིང་སྨྲེ་སྔགས་ཀྱི་སྐད་རྒྱང་
བསྲིངས་པས། ལུས་སྟོབས་ཞན་པར་གྱུར་ནས་ཁ་སྣ་བསྐམས་ཤིང་། མིག་གི་དབང་པོ་
ཉམས་ཏེ་སྡུག་བསྔལ་བཟོད་གླགས་མེད་པ་ཞིག་བྱུང་ནས། དེ་འདྲའི་སྡུག་བསྔལ་ཁུར་བ་
ལས། ཚེའི་འདུ་བྱེད་བཏང་ན་ཅི་མ་རུང་སྙམ་ནས། ཤིང་སྡོང་སྐམ་པོ་གཅིག་གི་སྟེང་ལ་
འཛེགས་ནས་ཐག་པ་སྐེ་ལ་བརྒྱབ་སྟེ་ལྕེབས་པའི་གྲབས་བྱེད་དུས། ནགས་གསེབ་ནས་མི་
མེད་པའི་སྐད་སྒྲ་ཞིག་དི་རི་རི་ཐོས་པ་ནས། ཀྱི་ཧུད་ཀྱི་ཧུད་ཅེས་པའི་སྐད་ལན་གསུམ་
བརྗོད་པས། དེ་མ་ཐག་ཏུ་རྔོན་པའི་བུ་མདུན་དུ་རྒྱུག་བྱུང་བས། ཁྱོད་ནི་ལྷའམ་ཀླུའམ་
གནོད་སྦྱིན་མི་འམ་ཅི། །བདག་གི་ཡིད་འོང་རྒྱལ་པོ་མ་མཐོང་ངམ། །བདག་གི་ཡིད་འོང་
རྒྱལ་པོ་མ་མཐོང་ན། །རང་སྲོག་དོར་བའི་བར་དུ་མ་འདུག་ཅིག །ཅེས་སྨྲས་པ་དང་། དེ་
ནས་རྔོན་པའི་བུས་ལག་ནས་བཟུང་སྟེ། ཨ་བོ་ན་གེ་དེ་ལྟར་མ་བྱེད་ཅིག །རྒྱལ་པོ་བཙུན་མོ་
དང་བཅས་པ་བྱོན་གྱིན་ཡོད་ཅེས་སྨྲས་པས། ཨ་བོ་ན་གེས་དགའ་དྲགས་ན་ངུ་འགྲོ་ཟེར་བ་
ལྟར་ཤིང་རྩེ་ནས་བཞུད་དེ་ངུས་པས། མིག་ཁྲ་ཡལ་ལེར་ཏེ་དྲན་པ་གསོས་སོ། །དེ་ནས་ཨ་
བོ་ན་གེས་རྔོན་པའི་བུ་ལ། ད་ཁྱོད་གྲོང་ཁྱེར་སེམས་ཀྱི་བློ་གྲོས་སུ་སོང་ལ་ཡབ་ཡུམ་རྗེ་
འབངས་རྣམས་ཀྱི་མྱ་ངན་དང་སྡུག་བསྔལ་སེལ་ནས། བཀྲ་ཤིས་མངའ་གསོལ་དང་དགའ་
སྟོན་གྱི་གྲབས་གྱིས་ཟེར་བའི་བརྡ་འབྱོར་བ་ལ་སོང་ཞིང་། ངས་རྒྱལ་པོ་དང་བཙུན་མོའི་
ཞབས་ཕྱི་བྱེད་འོང་གིས་ཞེས་སྨྲས་སོ།
དེ་ནས་རྔོན་པའི་བུས་ཀྱང་དེ་བཞིན་བྱེད་ཟེར་སོང་ནས་གྲོང་ཁྱེར་སུམ་མདོ་དང་།
73



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བཞི་མདོ་རྣམས་སུ་གདུགས་དང་རྒྱལ་མཚན་དང་། བ་དན་དང་། དར་དཔྱངས་ལྷབ་ལྷུབ།
ལྡ་ལྡི། དར་པོ་ཆེ་དང་། ཕྱེ་མ་ཕུར་མ་ལ་སོགས་པ་རྣམས་ཀྱིས་ལེགས་པར་བརྒྱན་ཅིང་།
ཨ་ག་རུ་དང་། སྤོས་དང་། ཙན་དན་སིང་ཧ་ལ་སོགས་པའི་ཆག་ཆག་ལེགས་པར་བཏབ།
བུ་དང་བུ་མོ་མཛེས་ཤིང་ཡིད་དུ་འོང་བ་རྣམས་ཀྱིས་གླུ་གར་དང་རོལ་མོའི་སྒྲ་དཔག་ཏུ་མེད་
པས་རྩེ་ཞིང་འཕྱོ་བ། བཀྲ་ཤིས་རྫས་བརྒྱད་དང་རྒྱལ་སྲིད་སྣ་བདུན་ལ་སོགས་པ་རྣམས་
ཀྱིས་བསུས་ཏེ། བྲམ་ཟེ་མ་གཟུགས་ཀྱི་ཉི་མ་རྒྱལ་པོ་ཟླ་བའི་སེང་གེའི་བཙུན་མོར་མངའ་
གསོལ་ལོ། །དེ་མ་ཐག་ཏུ་འདབ་ཆགས་ཀ་ལ་པིང་ཀ་ལ་སོགས་པའི་བྱ་རྣམས་ཀྱང་སྐད་
སྙན་པར་སྒྲོགས། ཤིང་ལྗོན་པ་རྣམས་ཀྱང་འབྲས་བུ་ཕུན་སུམ་ཚོགས་པ་སྨིན། མེ་ཏོག་
གསར་པ་རྣམས་དུས་གཅིག་ལ་ཁ་ཕྱེ། འབྲུ་རྣམས་ཀྱང་ཕལ་ཆེར་ས་བོན་མ་བཏབ་ཀྱང་
སྨིན་པ་ལ་སོགས་པའི་ལྟས་ཕུན་སུམ་ཚོགས་པས་ཕྱོགས་ཐམས་ཅད་ཁྱབ་པར་གྱུར་ཏོ། །
འཁོར་འབངས་ཐམས་ཅད་བདེ་སྐྱིད་ཀྱི་དཔལ་ཕུན་སུམ་ཚོགས་པར་ལོངས་སྤྱོད་པར་
གྱུར་ཏོ། །འདི་ཡན་ཆེད་གཟུགས་ཀྱི་ཉི་མ་རྒྱལ་པོའི་ཕོ་བྲང་དུ་གདན་འདྲེན་པའི་ལེའུ་
ལགས་སོ། ། ་་ ་ ་ ་ ་
ད་ཡིད་མཐུན་པའི་བར་དུ་དབྱེན་བཅུག་སྟེ་ཕྲལ་བའི་ལེའུ་འཆད་པ་ལ། དེ་ནས་
རྒྱལ་པོ་ཟླ་བའི་སེང་གེས་དགེ་བ་བཅུ་ལ་བརྟེན་ནས་རྒྱལ་ཁྲིམས་འཆད་པའི་ཕྱིར། མངའ་
འོག་གི་རྒྱལ་ཕྲན་རྣམས་ལ། ཕོ་ཉ་བཏང་ཞིང་ཁྲིམས་ཀྱི་རྔ་བོ་ཆེ་དེ་ས་གཞིའི་མཐིལ་ལ་
བརྡུང་། ཁྲིམས་ཀྱི་དར་པོ་ཆེ་ནམ་མཁའི་མཐོངས་ལ་ཕྱར། ཁྲིམས་ཀྱི་དུང་པོ་ཆེ་དེ་བར་
སྣང་གི་ཁམས་སུ་བུད་ནས། བཀའ་བློན་འབངས་འཁོར་རྣམས་འདུས་ཏེ་བཟའ་བཏུང་དང་
རྒྱན་གོས་ཀྱི་ལོངས་སྤྱོད་ཕུན་སུམ་ཚོགས་པས་ཚིམས་པར་བྱས་ཏེ། དུས་འདི་ནས་བཟུང་
སྟེ་རྒྱལ་ཁྲིམས་ནི་མངའ་འོག་གི་ཆར་གཏོགས་པ་རྣམས་ལ། ལུས་ཀྱི་སྒོ་ནས་སྲོག་གཅོད་
པ་མ་བྱིན་པར་ལེན་པ། འདོད་པས་ལོག་པར་སྤྱོད་པ་རྣམས་སྤངས་ཏེ། རྟག་ཏུ་དཀོན་
74



གཟུགས་ཀྱི་ཉི་མའི་རྣམ་ཐར།
མཆོག་གསུམ་ལ་ཕྱག་དང་སྐོར་བ་བྱ་ཞིང་། བདེ་བར་གཤེགས་པའི་སྐུ་གསུང་ཐུགས་དང་ །
གཙུག་ལག་ཁང་བཞེངས་པ་ལ་འབད་པར་གྱིས། འདི་ལ་འགལ་བ་བྱུང་ན། མིག་བཏོན་
པ་དང་། སྐྱིད་པ་བྲེགས་པའི་ཆད་པ་གཅོད་པས། དེ་བཞིན་དུ་གོ་བར་གྱིས། ངག་གི་སྒོ་
ནས་རྫུན་ཕྲ་མ་ཚིག་རྩུབ། ངག་འཁྱལ་བ་རྣམས་སྤངས་ཏེ། རྟག་ཏུ་གསུང་རབ་ཀློག་པ་
དང་། ཁ་འདོན་ལ་འབད་ཅིང་ཁྱད་པར་ཡི་གེ་དྲུག་མ་བཟླ་བ་གལ་ཆེ། ཁྲིམས་འདི་ལས་
འགལ་ན་ཁ་བྲེགས་པ་དང་ལྕེ་གཅོད་པ་དང་། མིག་འདོན་པ་ལ་སོགས་པའི་ནག་ཉེས་
འབེབས་པས། དེ་བཞིན་དུ་གོ་བར་གྱིས། ཡིད་ཀྱི་སྒོ་ནས་བརྣབ་སེམས་གནོད་སེམས་
ལོག་པའི་ལྟ་བ་རྣམས་སྤངས་ཏེ། རྟག་ཏུ་ཚད་མེད་བཞིའི་སྒོ་ནས་བྱང་ཆུབ་ཀྱི་སེམས་
བསྐྱེད་པར་གྱིས། ཁྲིམས་འདི་ལས་འགལ་ན་སྲོག་གཅོད་པ་དང་། ཡུལ་མཐའ་མེད་དུ་
སྨྱུགས་པ་དང་། བྱི་རྒྱུག་པ་ལ་སྣ་གཅོད་པ་དང་། རྐུན་མ་བྱས་ན་དོ་དང་བརྒྱད་འཇལ་བར་
བྱེད་པ་དང༌། མཛའ་བའི་བར་དུ་དབྱེན་བཅུག་ན། ཡན་ལག་བཅད་པ་ལ་སོགས་པའི་
ཁྲིམས་ཆད་བརྒྱ་རྩེ་གཅིག་གིས་སྒོ་ནས། མངའ་ཞབས་རྣམས་འཐབ་རྩོད་དང་། འཁྲུགས་
སློང་མེད་པར་བྱས་ཏེ། བདེ་སྐྱིད་དཔལ་འབྱོར་གྱིས་ཁྱབ་པར་བྱས་སོ། །གཙུག་ལག་ཁང་
དང་བདེ་གཤེགས་སྐུ་གསུང་ཐུགས་རྟེན་མང་པོ་བཞེངས་ཤིང་། དགེ་འདུན་ལ་ཞབས་ཏོག་
ངན་སློང་ལ་སྦྱིན་གཏོང་སོགས་མཛད་པ་ཕུན་ཚོགས་པའི་སྒོ་ནས། སངས་རྒྱས་བསྟན་པའི་
བྱ་བ་མང་རབ་མཛད་ནའང་། ཉོན་མོངས་པའི་བདུད་ཕམ་པར་མ་བྱས་པས། ཁྱད་པར་སྐུ་
ཚེ་སྟོད་ལ་ཕྱི་རོལ་མུ་སྟེགས་པའི་ལྷ་དབང་ཕྱུག་ཉིད་ལ་སྐྱབས་སུ་སོང་བ་ནས། སྲོག་
ཆགས་སྟོང་ཕྲག་མང་པོའི་ཤ་ཁྲག་གི་མཆོད་སྦྱིན་མཛད་པའི་ལས་ཀྱི་འབྲས་བུས་རྣམ་སྨིན་
རྣམས་སྐུ་ཚེ་འདི་ལ་སྨིན་ཏེ། དེ་ཡང་འདི་ལྟར་རོ། །ཆོས་སྐྱོང་བའི་རྒྱལ་པོ་ཟླ་བའི་སེང་གེ་
དང་བྲམ་ཟེ་གཟུགས་ཀྱི་ཉི་མ་གཉིས་གསེར་ཁྲི་དང་། གཡུ་ཁྲིའི་སྟེང་ན། ཕན་ཚུན་ཆོས་
དང་འདྲེས་པའི་གསུང་གླེང་གནང་རེས་དང་། ཟག་མེད་བདེ་བ་བསྐྱེད་པའི་སྐྱེམས་ལ་
75



-
-༨
།
གངས་ཅན་སྐྱེས་མའི་དཔེ་ཚོགས་ལས། །： ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གསོལ་རེས་མཛད་ཅིང་བཞུགས་པའི་དུས་སུ་ཕན་ཚུན་འོད་ཟེར་འཕྲོས་ཏེ། རྒྱལ་པོའི་
མདངས་བཙུན་མོར་ཕོག །བཙུན་མོའི་མདངོས་རྒྱལ་པོར་ཕོག་སྟེ། ཕོ་བྲང་ཡང་ཕྱི་ནས་
བལྟས་ན་ནང་གསལ་བ། ནང་ནས་བལྟས་ན་ཕྱི་གསལ་བ། ཤེལ་གྱི་ཁང་པ་ལྟ་བུར་གྱུར་
ཏོ༑ །དེའི་དུས་སུ་རྒྱལ་པོ་ཡང་གཟུགས་ཀྱི་ཉི་མ་ལ་ཡིད་ཆགས་པའི་དབང་གིས། རིགས་
ངན་གྱི་བུ་མོས་ཐོག་དྲངས་པའི་བཙུན་མོ་ལྔ་བརྒྱ་པོ་སྤྱན་སྔར་འོངས་ཀྱང་སྤྱན་ཟུར་ཙམ་
ཡང་མ་གཟིགས་པས། ཁོང་རྣམས་མྱ་ངན་གྱི་ཁུང་བུར་ཚུད་དོ། །ལྷག་པར་རིགས་ངན་གྱི་
བུ་མོ་དེ་སྙིང་ཁྲས་ཁྱེར་བ་བཞིན་དུ་སོང་བས། རིགས་ངན་གྱི་བུ་མོ་དེར་གཟུགས་ཀྱི་ཉི་མའི་
ཤ་རྗེན་པར་ཟོས་ཀྱང་ནུས་པས་གན་ངྷ་བཟང་མོ་ཟེར་བ་ཞིག་ཡོད་པ་མིག་འཕྲུལ་དང་སྒྱུ་མ་ ་
ཤེས་པ། མཐུ་དང་རྫུ་འཕྲུལ་ཆེ་བ། རྫས་ངན་དང་སྔགས་ལ་མཁས་པ། བསམ་རྒྱུ་མི་དགེ་
བ་མིན་པ་མི་བྱེད་པ་དེ་འོངས་ནས། ཀྱེ། བཙུན་མོ་འཁོར་མེད་གཅིག་པུར་བཞུགས་པ།
ཐུགས་ཕམ་པར་མ་གྱུར་ཏམ། འཕྲུལ་གྱི་འཕྲིན་ལས་དང་ཉེ་འཁོར་གྱི་ལས་རྣམས་བདག་ ་
གིས་བགྱི་ལགས་ཞུས་པས། རིགས་ངན་གྱི་བུ་མོ་ན་རེ། བདག་ཅག་རྒྱུ་སྐར་ཁྲོད་ཅིག་ན། །
ཆ་ཤས་ཡོངས་རྫོགས་ཟླ་བ་དེ། །ལྔ་གསུམ་བར་དུ་འཕེལ་འཕེལ་ནས། །བཅུ་བཞིའི་
མཐིལ་གྱི་ཐོ་རངས་ལ། །ཟླ་བ་ཉི་མས་བཟུང་བྱུང་ནས། །དྲང་སྲོང་ཆེན་པོ་ཁྱབ་འཇུག་ལ། །
མགོན་སྐྱབས་བཅོལ་ན་ཅི་མ་རུང་། །དྲང་སྲོང་མཆོད་པ་སླད་ནས་སྦྱོར། །ཞེས་སྨྲས་པས།
གན་ངྷ་བཟང་མོའི་བསམ་པ་ལ་མོའི་ཟེར་ལུགས་འདི་ངས་གོ། །བདག་ཅིག་རྒྱུ་སྐར་གྱི་
ཁྲོད་ན་ཞེས་པ་འདི། ཁོང་རང་བཙུན་མོ་རྣམས་ལ་ཟེར་བར་འདུག །ཆ་ཤས་ཡོངས་རྫོགས་
ཀྱི་ཟླ་བ་དེ།- རྒྱལ་པོ་ཟླ་བའི་སེང་གེ་ལ་ཟེར་བར་འདུག །ལྔ་གསུམ་བར་དུ་འཕེལ་ཞེས་པ་
འདི། ཟླ་བ་ཡར་ངོའི་ཚེས་བཅོ་ལྔ་ལ་ཟེར་བར་འདུག །བཅུ་བཞིའི་ཐོ་རངས་ཉི་མས་བཟུང་
ཞེས་པ་དེ། དེའི་ཉི་མ་ནི་གཟུགས་ཀྱི་ཉི་མ་ལ་ཟེར་བ་ཡིན་པར་འདུག །ཁྱབ་འཇུག་ལ་
མགོན་སྐྱབས་བཅོལ་ན་ཟེར་བ་དེ། ང་ལ་ཟེར་བ་ཡིན་པར་འདུག །མཆོད་པ་སླད་ནས་
་
་



གཟུགས་ཀྱི་ཉི་མའི་རྣམ་ཐར།
སྦྱོར་ཞེས་པ་འདི། གཟུགས་ཀྱི་ཉི་མ་མེད་པར་གཏོང་ནུས་ན། ང་ལ་བྱ་དགའ་མཐོང་
གཟོས་བྱེད་དོ་ཟེར་བར་གོ་ནས་གན་ངྷ་བཟང་མོས་འདི་སྐད་ཅེས་སྨྲས་པ། བཙུན་མོ་ཁྱོད་
ཀྱིས་གསུངས་པ་དེ་བདེན། སྔར་ཡིན་ན་ཁྱོད་ཀྱིས་ཐོག་དྲངས་པའི་བཙུན་མོ་ལྔ་བརྒྱ་པོ་ལ་
རྒྱལ་པོའི་ཐུགས་བརྩེ་བ་ཆེན་པོ་ཡོད་པའི་ཁར། ལྷག་པར་བཙུན་མོ་ཁྱོད་རྒྱལ་པོའི་སྤྱན་དུ་
བཙུད་ནའང་མི་ཚ་བ་ཡོད་པས། ད་རེས་གཟུགས་ཀྱི་ཉི་མ་དེ་སླེབས་ནས་ཁྱེད་རྣམས་རྒྱལ་
པོའི་སྤྱན་སྔར་བྱོན་རྒྱུ་ག་ན་ཡོད། ཕོ་བྲང་ལ་འགྲིམ་པ་ཡང་མ་མཐོང་། ཁྱེད་རྣམས་ཤིན་ཏུ་ ་ ་
བདེན། ད་ངས་མོ་མེད་པ་བྱེད་པར་ཚེགས་མེད་པས། ཁྱེད་རྣམས་ཐུགས་ཁྲལ་མི་མཛད་
པར་བཞུགས་ཟེར་ནས། གན་དྷེ་བཟང་མོ་གླུ་གར་ལ་ཤིན་ཏུ་མཁས་པས། པི་ཝང་དང་གླིང་
བུ་དང་། རྫ་རྔ་ལ་སོགས་པའི་རོལ་མོའི་བྱེ་བྲག་བསམ་གྱིས་མི་ཁྱབ་པ་ཁྱེར་ནས་རྒྱལ་པོའི་
ཕོ་བྲང་གི་འགག་ཏུ་སྙན་པའི་རོལ་མོ་བརྡུངས་ཤིང་། བདེ་བའི་གར་བསྒྱུར། དགའ་བའི་བྲོ་
འཁྲབ་པས། རྒྱལ་པོ་ཡང་ལས་ཀྱི་རྣམ་སྨིན་ལ་བརྟེན་ནས་བར་ཆད་ཀྱིས་མགོ་ཅུང་ཟད་
འཁོར་ཏེ་རྒྱལ་པོས་གསུངས་པ། འོ་གན་དྷེ་བཟང་མོ་གླུ་གར་ལ་མཁས་པས། མོ་ནང་དུ་
བོས་ནས་གཟུགས་ཀྱི་ཉི་མའི་སྐྱོ་རོགས་གྱིས་ཞེས་གསུངས་སོ། །
རྒྱལ་པོ་ཡབ་ཡུམ་ལ་གླུ་དང་གར་གྱི་མཆོད་པ་ཕུལ་ཏེ། གཟུགས་ཀྱི་ཉི་མའི་སྐྱོ་
རོགས་བྱས་ནས། ཉི་མ་ནུབ་པ་དང་མྱོས་ཤིང་རྨུགས་པར་བྱེད་པའི་རྫས་ངན་སུམ་ཅུ་རྩ་ ་ ་
གཉིས་རྒྱལ་པོ་འཁོར་དང་བཅས་པ་རྣམས་ལ་བཏབ་ནས། མོ་རིགས་ངན་གྱི་བུ་མོའི་ཁྱིམ་
དུ་སོང་ནས་གཟུགས་ཀྱི་ཉི་མ་དོ་དགོང་ནམ་ཕྱེད་དཀྱིལ་ལ་མེད་པར་གཏོང་བ་ངས་བྱེད་
འོང་། ང་ལའང་གང་ཅིའི་དྲིན་ལན་བཟང་པོ་ཁྱེད་ཀྱིས་གནང་དགོས་ཟེར། ཁོང་གཉིས་ ་
ཡིད་སྤྲོ་བའི་གཏམ་གླེང་བྱས། དེ་ནས་གན་ངྷ་བཟང་མོས་ནམ་ཕྱེད་ཙམ་ལ། ཞགས་པ་
འདོམ་གསུམ་པ་གཅིག་དང་། གསེར་གྱི་གྲི་གུ་གཅིག་འདུག་པ་དེ་ཁྱེར་ནས། རྒྱལ་པོའི་ཕོ་
བྲང་དུ་སོང་བས། རྒྱལ་པོ་འཁོར་དང་བཅས་པ་རྣམས་ནི་གཉིད་བྲ་བོ་བརྔོས་པའི་དུ་བ་
77



གངས་ཅན་སྐྱེས་མའི་དཔེ་ཚོགས་ལས།་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལྟར་ཡལ་ཏེ། ཆོས་དང་འདྲེས་པའི་གསུང་གླེང་དང་། གླུ་གར་གྱིས་མཚན་ཐུབ་ཐུབ་བྱེད་
ཀྱིན་འདུག་པ་ལས། གན་དྷ་བཟང་མོའི་བསམ་པ་ལ་སྔར་ཡིན་ན་ངས་མྱོས་ཤིང་རྨུགས་
པར་བྱེད་པའི་རྫས་ངན་འདིའི་མདངས་དང་རླངས་པ་ཕོག་པ་ཙམ་གྱིས་ཐམས་ཅད་ཉིད་
མཚན་གསུམ་སྦྲེལ་ཏེ་གཉིད་དུ་འགྲོ་བ་ལ་ད་ལན་དེ་ཙམ་ཞིག་གི་རྫས་ངན་བཏབ་ཀྱང་
རྨུགས་པ་ལྟ་ཅི་སྨོས། གཉིད་མིག་གི་རྫི་མ་ལ་ཡང་མ་འཁོར་བར་འདུག་པས། འདི་
གཟུགས་ཀྱི་ཉི་མའི་བྱིན་རླབས་སམ། ནུས་མཐུ་ཞིག་ཡིན་པ་འདྲ། འདི་ཡང་གྲུབ་ཐོབ་མ་
ཞིག་ཡིན་ནམ། ཡང་ན་གནོད་སྦྱིན་མོ་ཞིག་ཡིན་ནམ། ཡང་ན་དེ་ཚངས་པའམ་དབང་ཕྱུག་
གི་བུ་མོ་ཡིན་ནམ། འོན་ཏེ་འདི་ལ་སྲུང་བ་ཟབ་མོ་ཞིག་ཡོད་པ་ཡིན་ནམ། གང་ལྟར་ནའང་
འདི་ལ་ལེགས་པར་བརྟག་དགོས་སྙམ་སྟེ། མོ་རིགས་ངན་བུ་མོའི་དྲུང་དུ་སོང་ནས། གན་
དྷེ་བཟང་མོས་མདང་ནུབ་ཀྱི་རྒྱུ་མཚན་ཞིབ་པར་བརྗོད་དོ། ། .
རིགས་ངན་གྱི་བུ་མོས་ད་ནི་མོ་པྲ་རྩིས་གསུམ་གྱི་ནང་དུ། གཟུགས་ཀྱི་ཉི་མ་འདི་ཇི་
ཡིན་སྙམ་བརྟག་དཔྱད་ལེགས་པར་བྱའོ་ཟེར་ནས། མངོན་ཤེས་ཀྱི་གབ་རྩིས་གསལ་བའི་
མེ་ལོང་ཞིག་ཡོད་པ་དེ་གདན་དུ་བཏིང་། རིག་པ་དངོས་འཛིན་གྱི་རྡེའུ་ཞིག་ཡོད་པ་དེ་སོ་
སོར་བཀྲམས། གསལ་བ་ཐོར་གཙུག་གི་མདའ་མོ་ལ། མཐོང་བ་ཀུན་སྒྲོལ་དར་ཚོན་གྱི་
སྤྲུལ་པ་ལག་ཏུ་ཁྱེར་ནས། ལོ་ཁྱིམ་དྲུག་ཅུའི་རྩིས་སྐོར་ལ་སོགས་ཏེ། རྒྱ་དཀར་ནག་གི་
རྩིས་ཀྱི་སྒོ་ནས་གཏན་ལ་ཕབ་པ། གཞན་ཡང་འཕྲུལ་གྱི་ཇུ་ཐིག་དང་། མངོན་ཤེས་ཀྱི་ཕྲ་ལ་
སོགས་པ་མང་པོ་བྱས་པ། ཐམས་ཅད་ཁ་མཐུན་པར་བྲམ་ཟེ་གཟུགས་ཀྱི་ཉི་མ་ལ་སྒྲིབ་ཤིང་
སྲུང་བ་ཐམས་ཅད་ལས་མཆོག་ཏུ་གྱུར་པའི་སྲུང་བ་ཟབ་མོ་གཅིག་ཡོད། དེ་དང་མ་བྲལ་ན་
མཐའ་བཞིའི་དམག་དང་། བདུད་དང་བདུད་ཀྱི་རིགས་ཀྱིས་གླགས་མི་རྙེད་དོ་ཟེར་བ་བྱུང་།
དེ་ནས་ཡང་སང་ཉིན་གན་དྷེ་བཟང་མོ་དང་གྲོས་བྱས་ནས་གླུ་གར་རྩེ་བའི་རོལ་མོའི་ཆས་
རྣམས་ཁྱེར་ཏེ་རྒྱལ་པོའི་ཕོ་བྲང་དུ་ཕྱིན་པ་ལས། རྒྱལ་པོས་གསུངས་པ། འོ་གན་དྷེ་བཟང་



གཟུགས་ཀྱི་ཉི་མའི་རྣམ་ཐར།
མོ་གླུ་གར་ལ་མཁས་པས། གཟུགས་ཀྱི་ཉི་མའི་དྲུང་དུ་གླུ་གར་རྩེད་ཅིག་གསུངས་པས། དེ་
ནས་གན་ངྷ་བཟང་མོས་གླུ་གར་རྩེད་དོ། །རྩེད་ཟིན་པ་དང་གཟུགས་ཀྱི་ཉི་མའི་དྲུང་དུ་
བསྡད་ནས་སྙིང་ཉེ་ཉེ་འདྲ་བའི་གཏམ་མང་པོ་སྨྲས། ལྷག་པར་གཟུགས་ཀྱི་ཉི་མ་ལ་
འབངས་སྐྱོང་ལུགས་དང་། རྒྱལ་པོའི་ཞབས་ཏོག་ཞུ་ཚུལ། ཕྱི་ནང་གི་བློན་པོ་རྣམས་ལ་
བཀའ་བསྒོས་ལུགས་ཀྱི་བསླབ་བྱ། སྙིང་ཞུ་ཞུ་འདྲ་བ་མང་པོ་ལབ་པར། གཟུགས་ཀྱི་ཉི་མ་
ཡང་སྤྱིར་ན་སོ་གཞོན་པ་དང་། སྒོས་སྐྱེས་དམན་གྱི་རིགས་སུ་སོང་བས་མོའི་གཏམ་དེ་ཤིན་
ཏུ་བདེན་སྙམ་ནས། དགའ་སྤྲོ་དང་བཅས་པའི་སྒོ་ནས་མོ་ལ་བག་ཕེབས་པའི་གཏམ་མང་
པོ་གསུངས། སྦྲང་ཆང་བུར་སྐྱེམས་ཀྱང་གནང་། དེ་ནས་མོ་དགའ་སྟེ་རིགས་ངན་བུ་མོའི་
ཁྱིམ་དུ་སོང་ངོ་། །སང་ཉིན་ཡང་སྔར་བཞིན་དུ་བྱུང་བ་ལས། རྒྱལ་པོས་གསུངས་པ། གན་
དྷེ་བཟང་མོ་གཟུགས་ཀྱི་ཉི་མའི་སྐྱོ་རོགས་གྱིས་གསུངས་པས། གླུ་གར་རྩེད་མོ་སྔར་བཞིན་
དུ་བྱས་པའི་རྗེས་ལ་གན་དྷེ་བཟང་མོ་ན་རེ། བཙུན་མོས་སྙིགས་མའི་དུས་ཀྱི་རྒྱལ་སྲིད་སྐྱོང་
དཀའ་བས། སྙིང་གཏམ་བུ་ལ་མ་སྟོན། ཁ་འདོན་དགྲ་ལའང་མི་བྱ། ངོ་བསྟོད་གཉེན་ལ་མ་
བྱེད། སྡུག་ཡུས་འབངས་ལ་མ་འཚོང་། ཁྱད་པར་དུ་ཁྱོད་འདིར་རྒྱལ་པོའི་ཐུགས་འཛིན་
ཞིང་འཁོར་འབངས་རྣམས་འཁྱོངས་པ་འདི་ལ། གཞན་གྱིས་རྒྱལ་པོའི་དྲུང་དུ་ཕྲ་མས་
དབྱེན་བཅུག་ཉེན་ཡོད་པས། སྐུ་ཉིད་རང་གི་སྐུ་གཟུགས་དེ་རང་གལ་ཆེ་བས་ཐུགས་ཅག་
ཡང་དག་མཛད་པ་དང་། ལྷག་པར་དུ་ཁྱོད་འདིར་སླེབས་ནས་རིགས་ངན་གྱི་བུ་མོས་ཐོག་
དྲངས་པའི་བཙུན་མོ་ལྔ་བརྒྱ་པོ་རྒྱལ་པོའི་སྤྱན་སྔར་སོང་བ་ག་ལ་ཡོད། ཕོ་བྲང་ནང་གི་ཐེམ་
པ་ལའང་མི་འཛུལ། སྔར་ཡིན་ན་ཁོང་རྣམས་རྒྱལ་པོའི་སྤྱན་དུ་བཙུད་ཀྱང་མི་ཚ་བ་ཡོད་
པས། ད་ནི་ཁོང་རྣམས་ཀྱི་སེམས་ཀྱིས་མི་བཟོད་པར་ཟས་ལ་དུག་བཏབ་པའམ། བློན་པོ་
འགའ་ཞིག་ལ་རྔན་པ་སྦྱིན་ནས་སྐུང་གསོད་ལ་སོགས་པ་བྱུང་ཉེན་ཡོད་པས། ཟས་ལ་
བརྟག་དཔྱད་ལེགས་པར་གནང་དགོས། ལྷག་པར་སྐུ་ཉིད་གཅིག་པུར་གྲོགས་མེད་དུ་མ་
་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བཞུགས་པ་གལ་ཆེ། ངས་འདི་ལྟར་ཞུས་ཟེར། རྒྱལ་བློན་འཁོར་འབངས་གང་གི་རྣ་བར་
ཡང་མ་གསུང་བ་ཞུ་ཞུས་པས། བྲམ་ཟེ་གཟུགས་ཀྱི་ཉི་མ་ན་རེ། ཡ་མ་གན་ངྷ་བཟང་མོ་
ཁྱེད་ལས་བདེན་པ་མེད། ང་རང་གི་ལུས་སེམས་སྐྱེས་པའི་ཕ་མས་ཀྱང་འདི་འདྲ་བའི་ཤ་
ཚའི་གཏམ་བསླབ་པ་ཤིན་ཏུ་དཀའ། ང་ལ་ལུས་སེམས་སྐྱེས་པའི་ཕ་མ་ལས་ཀྱང་འདི་དྲིན་
ཆེ་བ་བྱུང་ཞེས་གསུངས་པས། གན་དྷེ་བཟང་མོའི་བསམ་པ་ལ་ཡུད་ཙམ་ཞིག་ལ་གླགས་
རྙེད་པ་འདྲ་སྙམ་ནས་འདི་སྐད་ཅེས་ཞུས་སོ། །ང་ཡི་བཙུན་མོ་ཚུར་གསོན་དང་། །རིགས་
ངན་བུ་མོས་ཐོག་དྲངས་པའི། །བཙུན་མོ་ལྔ་བརྒྱ་ཐམས་ཅད་ཀྱིས། །ཁྱེད་ནི་ཁོང་ཚོའི་མིག་
རྡུལ་བཞིན། །སྙིང་ལ་མེ་ཚག་ཕོག་པ་འམ། །སྙིང་བཏོན་ལྟ་བུའི་སྡུག་བསྔལ་ཡོད། །ཁོང་
ཚོས་སྔགས་བོན་བཀུག་ནས་ནི། །མནན་གཏད་འཕང་གསུམ་ལ་སོགས་པ། །གཏོང་ཉེན་
ཡོད་པས་ཐུགས་ཅག་འཛོད། །ངེད་རང་བུད་མེད་རིགས་རྣམས་ནི། །བསམ་པ་ངན་ཞིང་
མཐའ་སྟེང་ཆུང་། །དེ་དག་དགོངས་ནས་ཐུགས་ཟབ་མཛོད། །དེ་དག་རྣམས་ཀྱི་ཟློག་པ་
ལ༑ ༑དཀོན་མཆོག་གསུམ་ལ་མཆོད་པ་དང་། །བླ་མ་བཟང་པོར་དབང་ལུང་ཞུ། །བསོད་
ནམས་དཔལ་བསྐྱེད་སྲུང་བ་དང་། སྒྲིབ་ཤིང་སྲུང་བ་ལ་སོགས་འདོགས་པ་གལ་ཆེ་ལགས་
ཞུས་པས། གཟུགས་ཀྱི་ཉི་མ་ན་རེ། གཞན་རྣམས་ཁྱོད་ཀྱིས་ཟེར་བ་བཞིན་བདེན་ཏེ། ངན་
གྱི་ཆ་ལ་ང་རང་གི་ཡབ་སྒོམ་ཆེན་གྱིས་མི་དང་མི་མ་ཡིན་པ་གང་གིས་ཀྱང་གནོད་མི་ཚུགས་
པའི་སྲུང་བ་ཟབ་མོ་ཞིག་གནང་ཡོད་པས་དེས་ཐུབ་བམ་ཞེས་གསུངས་པས། གན་དྷེ་
བཟང་མོའི་བསམ་པ་ལ་ད་ནི་མོ་ངའི་དབང་དུ་འདུས་ཚུགས་པས་བསམ་པར་སྤྲོ་བ་སྐྱེས་
ནས། ཕྱི་ལྟར་དུ་མོས་གུས་དཔག་མེད་ཡོད་ཚུལ་བྱས་ནས་གཟུགས་ཀྱི་ཉི་མ་ལ་འདི་སྐད་
ཞུས་སོ། །ཁོ་མོ་མདང་གི་རྨི་ལམ་ཡང་བཟང་། དེ་རིང་གཏམ་འདི་ཐོས་པ་ལ་ལྟ་བར་
འདུག །ང་ལ་ཡང་སྲུང་བ་དེའི་བྱིན་རླབས་ཤིག་ཞུ་བྱས་པས། གཟུགས་ཀྱི་ཉི་མ་ན་རེ། .
གཞན་ངས་ཁྱོད་ལ་སྟོན་ཏེ། ཡབ་སྒོམ་ཆེན་གྱིས་སྲུང་བ་ཁྱད་འཕགས་འདི་སུ་ལའང་མ་
་. 80 །



གཟུགས་ཀྱི་ཉི་མའི་རྣམ་ཐར། །
སྟོན་ཅིག །སྙིང་ཉེ་བའི་རྒྱལ་པོ་དང་ཤ་ཁྲག་ནས་ཆད་པའི་བུ་དང་བུ་མོ་ལའང་མ་སྟོན་ཟེར་
བའི་དམ་བཅའ་ཡོད་པས་མི་དགའ་མ་སྐྱེ་གསུངས་པས། གན་དྷེ་བཟང་མོས་ཡབ་སྒོམ་
ཆེན་དེ་ལ་ཕྱག་འཚལ་ལོ། །ཁྱོད་ཀྱི་ཡབ་སྒོམ་ཆེན་དེ་ནི་བྱིན་རླབས་ཆེ་ཞིང་དགོངས་པ་
མཐོ་བ་ཞིག་ཡིན་པར་འདུག །ལྷ་ཆོས་ཤེས་ན་མི་ཆོས་ཟུར་གྱིས་གོ་ཟེར་བ་དེ་ཡིན་པས་
སྒོམ་ཆེན་གྱིས་གསུངས་པ་དེ་བདེན། རྒྱལ་པོ་ལ་བསྟན་ན་བཀའ་བློན་འབངས་འཁོར་
ཐམས་ཅད་རྒྱལ་པོས་དབང་བ་མ་ཟད། ཁྱོད་རང་ཡང་རྒྱལ་པོས་དབང་བས་འཕྲོག་གིས་
དོགས་པ་ཡིན་བུ་དང་བུ་མོ་ལ་བསྟན་ན་ཕ་མའི་ནོར་བུ་ཚས་ཐོབ་པས། བླངས་དོགས་པ་
ཡིན། ངས་འཕྲོག་ནི་མི་ཚུགས། རྐུ་བས་ནི་མི་ཐོབ། བླངས་པས་ནི་མི་སྟེར། སུ་གང་ལའང་
སྲུང་བ་འདིའི་རྒྱུ་མཚན་ནི་བཤད་མི་ནུས། ཅིས་ཀྱང་སྟོན་པར་ཞུ། བྱིན་རླབས་ཤིག་ཞུ་སྙིང་
འདོད་པ་ཡིན་ལགས་ཞུས་པས། གཟུགས་ཀྱི་ཉི་མའི་བསམ་པ་ལ་བདེན་ཡང་བདེན་
བསམས་ཏེ། གཞན་ལ་མི་ཤོད་པ་གལ་ཆེ་ཟེར་ནས་དམ་བཅའ་འགལ་ཏེ་བསྟན་ནས། མུ་
ཏིག་ཕྲེང་བ་དེ་ལག་ཏུ་ཞུས་ནས་སྤྱི་བོར་བཅག་བཅག་ལན་གསུམ་བྱས་སྐུའི་སྒོ་ནས་བྱིན་
གྱིས་རློབས་ཤིག །མགྲིན་པ་ལ་ལན་གསུམ་བྱས་གསུང་གི་སྒོ་ནས་བྱིན་གྱིས་རློབས་ཤིག །
སྙིང་ཁར་ལན་གསུམ་བྱས་ཐུགས་ཀྱི་སྒོ་ནས་བྱིན་གྱིས་རློབས་ཤིག །མཆན་ཁུང་དུ་ལན་
གསུམ་བྱས་སྐུ་གསུང་ཐུགས་ཡོན་ཏན་འཕྲིན་ལས་ཀྱི་སྒོ་ནས་བྱིན་གྱིས་རློབས་ཤིག་ཟེར་
ཞིང་། སེམས་ཀྱི་ནང་ནས་སྐད་ཕྱིར་མི་འདོན་པར་ཁྱད་པར་ཁོ་མོའི་བསམ་པ་མཐའ་རུ་
འཁྱོལ་བར་བྱིན་གྱིས་རློབས་ཤིག་ཟེར་དམོད་བོར་ཏེ། ཕྲེང་བའི་གྲངས་འཛིན་དང་ཁ་དོག་
དང་དབྱིབས། ཆེ་ཆུང་གི་ཚད་སོགས་ཞིབ་པར་བལྟས་ནས། སླར་གཟུགས་ཀྱི་ཉི་མ་རང་གི་
ཕྱག་ཏུ་ཕུལ་ཏེ་བཀའ་དྲིན་ཆེ་ཟེར་ནས་མོ་རིགས་ངན་བུ་མོའི་རྩར་སོང་ངོ་། །གཤེད་མ་བུ་
རུ་བརྫུས་པ་ཡིས། །སྟོབས་ལྡན་དཔའ་བོ་འཇོམས་པར་འགྱུར། །གཡོ་ཅན་དྲང་པོར་སྨྲ་བ་
ཡིས། །བློ་གྲོས་ལྡན་པ་དམངས་སུ་འབེབས། །ཞེས་པ་དེ་ནས་བྱུང་། དེ་ནས་གན་དྷེ་བཟང་
81



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མོས་རིགས་ངན་གྱི་བུ་མོ་ལ་ཁྱོད་རྒྱལ་པོའི་བང་མཛོད་དབང་བ་ཡིན་པས་མུ་ཏིག་གི་
རིགས་རྣམས་ཁུར་ནས་ཤོག །གཟུགས་ཀྱི་ཉི་མ་ལ་མུ་ཏིག་ཕྲེང་བ་ཁྱད་འཕགས་བྱིན་
རླབས་ཅན་ཞིག་འདུག །ཐོག་མར་དེ་བསླུ་དགོས་པར་འདུག་ཟེར་བས། དེ་མ་ཐག་རིགས་
ངན་གྱི་བུ་མོ་དེ་མགོ་ལ་མེ་ཤོར་བ་ལྟར་སྐས་ཁ་རིང་བ་ནས་བཞུད། ཐུང་བ་ནས་མཆོངས་ཏེ་
རྒྱལ་པོའི་རིན་པོ་ཆེའི་བང་མཛོད་ནས་མུ་ཏིག་འཁར་གཞོང་བདུན་ཁྱེར་ནས་འོངས་པས། ་
མུ་ཏིག་གི་ཕྲེང་བ་དེ་རྣམས་ཀྱི་ནང་ནས་བཏོན་ཏེ་གཟུགས་ཀྱི་ཉི་མའི་ཕྲེང་བ་ཇི་ལྟ་བ་ཞིག་
བཟོས་ནས་ཕྲེང་བ་དེ་མཆན་ཁུང་དུ་བཅུག་སྟེ་རིགས་ངན་གྱི་བུ་མོ་དེ་དང་གྲོས་ངན་མང་པོ་
བྱས་སོ། །
་
ཡང་རྒྱལ་པོའི་ཕོ་བྲང་ནང་ལ་གན་དྷེ་བཟང་མོ་གླུ་གར་གྱི་ཆས་རྣམས་ཁྱེར་ནས་ཕྱིན་
པས། རྒྱལ་པོས་ཁྱོད་གླུ་གར་ལ་མཁས་པས་གཟུགས་ཀྱི་ཉི་མའི་སྐྱོ་རོགས་བྱོས་ཤིག་
གསུངས་པས། ཡང་གན་དྷེ་བཟང་མོས་སྔར་བཞིན་གླུ་གར་གྱི་མཆོད་པ་ཕུལ་ཏེ་གཟུགས་
ཀྱི་ཉི་མའི་དྲུང་དུ་འཁོད་དོ། །ཐུགས་དགྱེས་པ་དང་བློ་བྲིད་པའི་གསུང་གླེང་མང་པོ་ཞུས་
ཤིང་། ཁྱད་པར་ཁྱོད་ཀྱི་བླ་མ་དེ་བྱིན་རླབས་ཅན་གཅིག་ཡིན་པར་འདུག །ང་མདང་སུམ་རྨི་
ལམ་ཡང་ཤིན་ཏུ་བཟང་། ཉི་ཟླ་ཁོང་དུ་ཤར་བ་རྨིས། རྒྱ་མཚོ་ཧུབ་ཀྱིས་བཏུངས་པ་རྨིས། རི་
བོ་ཟས་སུ་ཟོས་པ་རྨིས། རྒྱུ་སྐར་ཕྲེང་ལ་བརྒྱུས་པ་རྨིས་ཞེས་ཞུས་པས། གཟུགས་ཀྱི་ཉི་མ་
ཡང་བར་ཆད་ཀྱི་དབང་དུ་སོང་ནས། མོའི་རྨི་ལམ་དེ་རྟོག་དཔྱོད་སོགས་གང་ཡང་མཛད་
པར་མ་བྱུང་། མོའི་རྨི་ལམ་དེ་འཆད་ཚུལ་རྫུན་མིན་པར་དྲང་པོ་ཡིན་པ་ཐུགས་ལ་དགོངས་
སོ༑ ༑དེ་ནས་གཟུགས་ཀྱི་ཉི་མ་ན་རེ། ཁྱོད་ཀྱི་རྨི་ལམ་ཤིན་ཏུ་བཟང་བར་འདུག །ངའི་ཡབ་
སྒོམ་ཆེན་དེ་ནི་གྲུབ་པ་ཐོབ་པའི་རྣལ་འབྱོར་པ་ཐུགས་རྗེ་ཆེན་པོ་དངོས་ཡིན་ཟེར་ཡབ་ཀྱི་
ཡོན་ཏན་མང་པོ་བརྗོད་པས། གན་དྷེ་བཟང་མོས་འོ་ལགས་སོ་སྐྱབས་སུ་མཆིའོ། །
དེ་རིང་ཡང་བདག་ལ་བྱིན་རླབས་ཤིག་ཞུ། བདག་ཀྱང་ཁྱོད་ཀྱི་ཡབ་སྒོམ་ཆེན་དེ་ལ་མོས་
82



་ ་ ་གཟུགས་ཀྱི་ཉི་མའི་རྣམ་ཐར།
གུས་ཚད་མེད་པ་སྐྱེ་ཞིང་དེ་དང་མཇལ་བའི་སྨོན་ལམ་ཞིག་ཀྱང་འདེབས་ལགས་ཞུས་པས།
ཉི་མའི་བསམ་པ་ལ་གནས་གན་ངྷ་བཟང་མོ་འདི་ཆོས་ལ་གནག་ཟེར་བ་ཡིན་པས། ད་ལན་
མོས་གུས་འདི་ལྟ་བུ་སྐྱེ་བ་འདི་དཀོན་མཆོག་གི་བྱིན་རླབས་འཇུག་པའི་རྟགས་ཡིན་ནམ་
བསམས་པ་དང་། མོ་ཡང་ཆོས་ལ་དད་ན་ཅི་མ་རུང་སྙམ་སྟེ། མུ་ཏིག་གི་ཕྲེང་བ་འདི་མོ་ལ་
གནང་ངོ༌། དེ་ནས་མོ་ཤིན་ཏུ་དགའ་ནས་སྔར་བཞིན་སྤྱི་བོ། མགྲིན་པ་སྙིང་ཁ། མཆན་ཁུང་
རྣམས་སུ་བྱིན་རླབས་ཞུ་ཚུལ་བྱས། རིགས་ངན་བུ་མོ་དང་གྲོས་ངན་བྱས་ནས་བཟོས་པའི་ ་
ཕྲེང་བ་དེ་དང་བརྗེས་ནས་གཟུགས་ཀྱི་ཉི་མ་ལ་ཕུལ་ལོ། །གཟུགས་ཀྱི་ཉི་མའི་ཕྲེང་བ་ཁྱད་
འཕགས་དེ་མོའི་མཆན་འོག་ཏུ་བཅུག་ནས་འོ་བཙུན་མོ་ཁྱོད་ཀྱི་ཕྲེང་བ་མ་ཆད་མ་ཉམས་
པར་ཕུལ་ཡོད་དོ། །ཁྱེད་རྗེ་དཔོན་གྱི་རིགས་བཀའ་གཉན་སྣང་ཆེ་བས། རྗེས་ནས་ང་ལ་ཁ་
སང་ཁྱོད་ལ་བསྟན་པའི་དུས་སུ་མ་ཚང་བ་ཡིན་ཞེས་མ་གསུངས་ཤིག་ཟེར་དགའ་ནས་སྐས་
ཁ་ནས་མཆོངས་བཞུད་བྱས་ཏེ་རིགས་ངན་བུ་མོའི་དྲུང་དུ་རྒྱུགས་སོང་ངོ༌། །
ཀྱེ་བློ་གྲོས་ལྡན་པ་འདི་ལྟ་བུས། །བླ་མའི་བཀའ་ལ་མི་གནས་པར། །བློ་སྙིང་དགྲ་
ལ་སྟེར་བ་འདི། །བུད་མེད་རིགས་སུ་སྐྱེས་པས་ལན། །ཞེས་པ་འདི་ལྷ་ཡུལ་དུ་གྲགས་སོ། །
གན་ངྷ་བཟང་མོའི་རྨི་ལམ་དེ་ལ་བརྟག་དཔྱད་ལེགས་པར་བྱས་ན། ཉི་ཟླ་ཁོང་དུ་ཆུད་པ་
དེ་ནི། རྒྱལ་པོ་ཡབ་ཡུམ་ཁོང་དུ་ཆུད་པའི་རྟགས་ཡིན། རྒྱ་མཚོ་ཧུབ་ཀྱིས་བཏུངས་པ་དེ་ནི།
འཁོར་འབངས་བདེ་སྐྱིད་ཉམས་པའི་རྟགས། རི་རབ་ཟས་སུ་ཟོས་པ་དེ་ནི། རྒྱལ་པོའི་བང་
མཛོད་འཇོམས་པའི་རྟགས། རྒྱུ་སྐར་ཕྲེང་ལ་བརྒྱུས་པ་དེ་ནི། བློན་འབངས་སྡུག་ལ་སྦྱོར་
བའི་རྟགས་ཡིན་ཞེས་པ་བྲམ་ཟེ་བརྟག་མཁན་རྣམས་ཀྱིས་རིག་ནས། ལུང་ཕྱོགས་མི་
གཅིག་པའི་ཡུལ་གཞན་དུ་གླེང་ངོ་། །དེ་ནས་གན་ངྷ་བཟང་མོས་རིགས་ངན་གྱི་བུ་མོ་དེ་ལ།
ད་ནི་རང་རེའི་ལག་ཏུ་མོའི་སྲུང་བ་ཟབ་མོ་ཐོབ་ཡོད་པས། རིང་པོར་མ་ལོན་པར་ཁྱོད་ཀྱི་
བསམ་པ་རྫོགས་པར་བྱའོ་ཞེས་ཟེར་དགའ་སྤྲོ་བྱིན་ནོ། །དེ་ནས་ཡང་མོས་གླུ་དང་གར་གྱི་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཆས་རྣམས་ཁྱེར་ཏེ་རྒྱལ་པོའི་ཕོ་བྲང་དུ་ཕྱིན་ཏོ། །རྒྱལ་པོས་གན་ངྷ་བཟང་མོ་ཉི་མའི་སྐྱོ་
རོགས་གྱིས་གསུངས་པས། ཡང་མོས་སྔར་ལྟར་གླུ་དང་གར་གྱི་རོལ་མོ་ཕུལ་ཏེ། གཟུགས་
ཀྱི་ཉི་མ་ལ་ཐུགས་གང་དགྱེས་ཀྱི་གསུང་གླེང་མང་པོ་ཞུས་ཤིང་། ཉི་མ་ནུབ་པ་དང་རྒྱལ་པོ་
འཁོར་བཅས་ལ་མྱོས་ཤིང་རྨུགས་པར་བྱེད་པའི་རྫས་ངན་སུམ་ཅུ་རྩ་གཉིས་བཏབ་སྟེ།
རིགས་ངན་བུ་མོའི་དྲུང་དུ་སོང་ངོ༌། ། ་
དེ་ནས་ནམ་ཕྱེད་ལ་ཞགས་པ་དང་གྲི་གུ་ཁྱེར་ཏེ་རྒྱལ་པོའི་ཕོ་བྲང་དུ་ཕྱིན་པས། རྒྱལ་
པོ་འཁོར་བཅས་མིའི་རོ་ལྟ་བུ་གཡོ་འགུལ་མེད་པར་གཉིད་ཀྱིས་མྱོས་འདུག་པ་ལས། རྒྱལ་
པོའི་གླང་པོ་ཆེ་རབ་བརྟན་སྣང་ལི་ཁྲི་ལྟར་དམར་བ་གསེར་གྱི་དྲ་བ་དྲ་ཕྱེད་ཀྱིས་བརྒྱན་པ་
དེ་བསད་ནས། ཕོ་བྲང་དུ་ཁྱེར་ཏེ་ཁོག་སྟོད་ཉི་མའི་གཡས་སུ་བཞག །ཁོག་སྨད་ཉི་མའི་
གཡོན་དུ་བཞག །ནང་ཁྲོལ་ཐམས་ཅད་སྔས་མགོར་སྤུངས། ཉི་མའི་ཁ་ནས་ཁྲག་འཛག་
ཚུལ་བྱས་བཞག་སྟེ་རིགས་ངན་བུ་མོའི་དྲུང་དུ་སོང་ངོ་། །དེ་ནས་སང་ནམ་ལངས་རྒྱལ་པོ་
གཉིད་སད། ཉི་མ་གཉིད་མ་སད་པར་རྒྱལ་པོ་ཉི་མའི་དྲུང་དུ་ཕྱིན་པས། མེད་ཐབས་མེད་
པའི་གླང་པོ་དེ་བསད་ནས། སྲིན་པོའི་ཕོ་བྲང་ལྟ་བུར་བྱས་འདུག་པས། རྒྱལ་པོ་འཇིགས་
ཤིང་བྲེད་ནས་སྔར་སྒོམ་ཆེན་གྱིས་ཀྱང་མིའི་བུ་མོ་མ་ཡིན་གསུང་པ་ཡིན། འདི་གནོད་སྦྱིན་
་ ནམ། སྲིན་པོའམ། ཤ་ཟ་མོ་ཞིག་ཡིན་པ་འདྲ། འདི་དང་འགྲོགས་ན་ངའི་རིགས་རྒྱུད་ལ་
གནོད་ཅིང་། འཁོར་འབངས་རྣམས་སྟོངས་འགྲོ་བར་འདུག་སྙམ་སྟེ་གྲི་ཤུབས་ནས་ཕྱུང་སྟེ་
གཟུགས་ཀྱི་ཉི་མའི་སྐེ་གཅོད་པར་བརྩམས་པའི་མོད་ལ། ནེ་ཙོ་སྨྲ་མཁན་དེ་གར་ཡོང་ཆ་
མེད་པར་རྒྱལ་པོའི་མདུན་དུ་འོངས་ནས། རྒྱལ་པོ་ཆེན་པོ་སྙན་གསོན་དང་། །བྱ་བ་ཐམས་
ཅད་བརྟག་ནས་བྱ། །མ་བརྟག་པ་ལ་བྱ་མི་རུང་། །གླང་རྫི་དང་ནི་བྱ་རོག་བཞིན། །ཞེས་
ཞུས། འོ་ན་བྱ་རོག་དང་གླང་རྫིའི་དཔེ་ཤོད་དང་གསུངས་པས། སྨྲ་མཁན་ནེ་ཙོ་དེ་ན་རེ།
རྒྱལ་པོ་མ་བཞེངས་གདན་ལ་བཞུགས། ་རོལ་གྲི་ཆེན་པོ་ཤུབས་སུ་ཆུག །དེ་ནས་བཤད་
་
་ 84་



གཟུགས་ཀྱི་ཉི་མའི་རྣམ་ཐར། །
ཀྱིས་ཞུས་པ་དང་། རྒྱལ་པོས་དེ་བཞིན་བགྱི་ཟེར་བཞུགས། སྨྲ་མཁན་ནེ་ཙོས་འདི་སྐད་
ཞུས། དང་པོ་བ་གླང་རྫི་བོ་གཅིག །བ་གླང་མང་པོ་འཚོལ་ཕྱིན་པས། །གླང་གཅིག་ཐོར་
ནས་འཚོལ་དུ་སོང་། །གླང་ནི་མ་རྙེད་བཀྲེས་ཤིང་ལྟོགས། །འུ་ཐུག་ཐང་ཆད་གསུམ་
འཛོམས་ནས། །རི་སུལ་གཅིག་ན་ཆུ་ཕྲན་ཞིག །བབས་ནས་ཏ་ལའི་འདབ་མའི་དཀྱིལ། །
འཐུང་དགོས་བསམ་ནས་དེར་བསྡད་པས། །ཤིང་འདབ་གང་གི་ཆུ་བྱུང་བ། །བྱ་རོག་གར་
འོངས་ཆ་མེད་པ། །གཅིག་འོངས་ཆུ་ནི་གཤོག་པས་གཏོར། །བསྐྱར་ནས་བསྐྱིལ་ཀྱང་སྔར་
བཞིན་གཏོར། །ཁོ་བོ་འབར་ཏེ་དབྱུག་པ་བརྒྱབ། །བྱ་རོག་མགོ་ལ་ཕོག་སྟེ་ཤི། །དེ་ནས་
གླང་རྫིའི་བསམ་པ་ལ། །འདི་ནི་ཅི་ཡིན་མི་ཤེས་སྙམ། །ཆུ་ཐོར་ཕོག་པ་རྣམས་ལ་བལྟས། །
སེམས་ཅན་ཐམས་ཅད་ཤི་འདུག་པས། །འདི་ནི་གང་ཡིན་མི་ཤེས་སྙམ། །ཆུ་ཡི་འབྱུང་
ཁུངས་དཔྱད་པས་ན། །ལུང་པའི་ཕུ་ལ་ཙན་དན་གྱི། །སྡོང་པོ་ཆེན་པོ་གཅིག་ལ་ནི། །དུག་
སྦྲུལ་འཁྲིལ་ནས་གཉིད་ལོག་སྟེ། །ཁ་ནས་ཆུ་དེ་འབབ་ཀྱིན་འདུག །འགྱོད་ཀྱང་ཐལ་བས་
བྱ་ཐབས་མེད། །བཟང་ལན་ངན་གྱིས་འཇལ་བ་དེ་འདྲ་ཡོད་པ་ཡིན། དེ་ཡང་ཅི་ཡིན་མི་
ཤེས་ཞེས་ཞུས་པས། རྒྱལ་པོས་དེ་ཡང་བདེན་གསུངས་ཏེ། གཟུགས་ཀྱི་ཉི་མའི་སྔས་
མགོར་བྱོན་ཏེ་ཉི་མ་ཁྱོད་གཉིད་ཤིན་ཏུ་རང་ཆེ། རྨི་ལམ་འདྲ་མཐོང་ཡོད་ལས་ཆེ། ཡར་
ལོངས་དང་ཟེར་ཕྱག་གཡས་པ་ནས་འཐེན་པས། ཉི་མ་གཉིད་སད་ནས། ཀྱེ་རྒྱལ་པོ་ཆེན་
པོ་ལགས། གཉིད་ཀྱང་ཤིན་ཏུ་ཆེ། དྲན་པ་ཡང་མི་གསལ་ཞིང་། རྨི་ལམ་ཡང་མ་མཐོང་
ལགས་ཞེས་ཞུས་སོ། །
་ དེ་ནས་སང་ཉི་མ་ཕྱེད་ཙམ་ལ་གན་དྷེ་བཟང་མོས་གླུ་གར་གྱི་མཆོད་པ་འབུལ་དུ་བྱུང་
བ་ལས། རྒྱལ་པོས་གན་ངྷ་བཟང་མོ་གླུ་གར་ལ་མཁས་པས་གཟུགས་ཀྱི་ཉི་མའི་སྐྱོ་རོགས་
གྱིས་གསུངས་པས། མོས་དེ་བཞིན་དུ་བྱས་ནས། ཡང་ཉི་མ་ནུབ་པ་དང་མྱོས་ཤིང་རྨུགས་
པར་བྱེད་པའི་རྫས་ངན་བཞི་བཅུ་རྩ་གཉིས་རྒྱལ་པོ་འཁོར་བཅས་རྣམས་ལ་བཏབ་ནས་མོ་
བྱ་ཐབས་སྨནས་གཉིད་ལོག་སྟེ། །ཁ་ནན་དན་གྱི། །སྡོང་པོ་ཆེན་ཕ་མ། །ཆུ་ཡི་འབྱུང་
གs



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
རིགས་ངན་གྱི་བུ་མོའི་ཁྱིམ་དུ་སོང་ངོ་། །ཡང་ནམ་ཕྱེད་དུ་ཉེ་བ་ན། མོས་ཞགས་པ་དང་གྲི་
གུ་ཁྱེར། དུར་ཁྲོད་ནས་མི་རོ་བམ་པོ་གཅིག་བླངས་ཏེ། རྒྱལ་པོའི་ཕོ་བྲང་དུ་ཕྱིན་པས།
རྒྱལ་པོ་འཁོར་བཅས་རྣམས་ནི་རི་ཕག་སྦྲང་ཆང་གིས་བཟི་བ་ལྟར་ཁ་ནས་ཕུ་འདེབས་ཤིང་
མགྲིན་པ་ནས་སྡུར་བའི་སྒྲ་སྒྲོག་གིན་འདུག་པ་ལ། མོས་མི་རོ་བམ་པོ་དེ་གཟུགས་ཀྱི་ཉི་
མའི་སྔས་མགོར་ཁྱེར་ནས་གྲི་གུས་བསྒྲལ་ཏེ་ཁོག་སྟོད་ཉི་མའི་གཡས་སུ་བཞག་ཁོག་སྨད་
ཉི་མའི་གཡོན་དུ་བཞག །ནང་ཁྲོལ་ཐམས་ཅད་སྔས་མགོར་སྤུངས། ཁ་ནས་མི་རོའི་ཁྲག་
འཛག་ཚུལ་བྱས་བཞག་སྟེ། མོ་རིགས་ངན་གྱི་བུ་མོའི་རྩར་སོང་ངོ་། །སང་ཉི་མ་ཤར་བ་དང་
རྒྱལ་པོའི་འཁོར་ཐམས་ཅད་གཉིད་མ་སད་པར་རྒྱལ་པོ་རང་གཉིད་སད་ནས། གཟུགས་ཀྱི་
ཉི་མའི་མདུན་དུ་སོང་བས་མི་རོ་བམ་པོ་ཞིག་བཤས་ནས་ཁོག་སྟོད་ཉི་མའི་གཡས་སུ་
བཞག །ཁོག་སྨད་ཉི་མའི་གཡོན་དུ་བཞག །ནང་ཁྲོད་ཐམས་ཅད་སྔས་མགོར་སྤུངས། ཁ་
ནས་ཁྲག་འཛག་ཚུལ་བྱས་འདུག་པ་ལ། རྒྱལ་པོ་ཐུགས་ཤིན་ཏུ་ཁྲོས་ཏེ་རལ་གྲི་ཤུབས་ནས་
བཏོན་ཏེ་རྒྱག་པར་བརྩམས་པས། ནེ་ཙོ་གར་ཡོང་ཆ་མེད་པར་རྒྱལ་པོའི་དྲུང་དུ་འོངས་
ནས། ཀྱེ་རྒྱལ་པོ་ཆེན་པོ་སྙན་གསོན་དང་། བྱ་བ་ཐམས་ཅད་བརྟག་ནས་བྱ། །མ་བརྟག་པ་
ལ་བྱ་མི་རུང་། །བྲམ་ཟེ་དང་ནི་ནེའུ་ལེ་བཞིན། །ཞེས་སྨྲས་པས། རྒྱལ་པོས་ནེའུ་ལེ་དང་
བྲམ་ཟེའི་དཔེ་ཡོད་ན་ཤོད་གསུངས་པས། ནེ་ཙོ་སྨྲ་མཁན་དེ་ན་རེ། འོ་ན་རྒྱལ་པོ་གདན་ལ་
བཞུགས། རལ་གྲི་ཆེན་པོ་ཤུབས་སུ་ཆུག །རྒྱལ་པོས་དེ་བཞིན་བགྱི་ཟེར་ནས། རྒྱལ་པོ་
གདན་ཁར་འཁོད་པ་དང་། སྨྲ་མཁན་ནེ་ཙོས་འདི་སྐད་ཞུས། དང་པོ་གྲོང་ཁྱེར་སེར་སྐྱ་ན། །
བྲམ་ཟེ་འཐག་མཁན་མ་གཅིག་ལ། །དེ་ལ་བུ་གཅིག་ཡོད་པ་ལས། །མོ་རང་ཆུ་ལེན་འགྲོ་
སྙམ་པས། །བུ་ཚ་ཉ་ར་བྱེད་མཁན་མེད། །སྔར་ཕན་མི་ལ་བཅོལ་འགྲོ་བས། །དེ་ཡི་ཚེ་ན་
མི་མེད་པས། །ཕན་ཚུན་བརྒྱུགས་ནས་བལྟས་ཙ་ན། །རྒྱ་གར་སྐད་དུ་ནེ་འུ་ལེ། །བོད་ཀྱི་
སྐད་དུ་དྲེད་མོང་སྟག་ཆུང་ཟེར། །གཅན་གཟན་དེ་ལས་མི་འདུག་པས། གཅན་གཟན་དེ་ལ་
86



གཟུགས་ཀྱི་ཉི་མའི་རྣམ་ཐར།
འདི་སྐད་སྨྲས། །ཁོ་མོ་ཆུ་ལེན་མ་འཁོར་བར། །བུ་ཆུང་གཉེར་ཁ་ཁྱོད་ཀྱིས་གྱིས། །རྔན་པ་
ཞིག་ཀྱང་སྟེར་རོ་ཟེར། །ཆུ་སྣོད་ཁྱེར་ནས་ཆུ་རྩར་ཕྱིན། །དེ་ནས་དྲེད་མོང་གིས་བུ་ཆུང་། །
ཤིང་སྡོང་གཅིག་གི་རྩ་བར་བཞག །དྲེད་མོང་ཤིང་སྡོང་རྩེར་འཛེགས་ནས། །བྱ་ར་བྱེད་ཅིང་
བསྡད་ཙ་ན། །དར་གཅིག་ཙམ་ནས་དུག་སྦྲུལ་གཉིས། །ཁ་ནས་མེ་འབར་ཚུར་འོངས་པས། །
དྲེད་མོང་སྟག་ཆུང་བསམ་པ་ལ། །མི་ཡི་བུ་ཆུང་འདི་ཉིད་ནི། །ཤ་ནས་ཆད་པའི་དུམ་བུ་
ཡིན། །དུད་འགྲོ་ང་འདྲར་བཅོལ་བ་སྟེ། །བུ་བཅོལ་མིན་ཏེ་སྙིང་བཅོལ་ཡིན། །བཅོལ་བའི་
སྙིང་པོ་མགོ་ཐོན་ཞིག །བྱེད་དགོས་བསམས་ནས་དྲེད་མོང་གིས། །དུག་སྦྲུལ་སྟེང་ལ་
མཆོངས་ནས་སུ། །དུག་སྦྲུལ་སྐེ་བཅད་དེར་བཀུམས་སོ། །དྲེད་མོང་བྲམ་ཟེའི་གདོང་
བསུར་ཕྱིན། །བྲམ་ཟེ་མོ་ཡི་བསམ་པ་ལ། །དྲེད་མོང་ཁ་ལ་ཁྲག་ཀྱང་འདུག །གཅན་གཟན་
འདི་ཡང་དམར་དད་ཆེ། །ང་ཡི་བུ་དེ་བསད་པ་ཡིན། །ཐག་ཆོད་བསམས་ནས་དྲེད་མོང་ལ། །
ལྕགས་སྐྱོགས་བརྒྱབ་པས་མགོ་ལ་ཕོག །དེ་ནས་དྲེད་མོང་དེ་རུ་ཤི། །དེ་ནས་ལོག་སྟེ་
བལྟས་ཙ་ན། །བུ་ཆུང་མལ་དུ་ཉལ་བསྡད་འདུག །དུག་སྦྲུལ་ཁ་ལ་མེ་འབར་གཉིས། །
བསད་དེ་རོ་ནི་དེར་བཞག་འདུག །འགྱོད་ཀྱང་ཐལ་ཏེ་བྱ་ཐབས་ཟད། །བཟང་ལན་ངན་
གྱིས་འཇལ་བ་དེ་འདྲ་ཡོད་པ་ཡིན། ཞེས་ཞུས་པས། རྒྱལ་པོས་དེ་ཡང་བདེན་གསུངས་
ནས། མཐའ་འཁོར་གྱི་བཙོག་པ་ཐམས་ཅད་ཕྱིར་སེལ་ཏེ། རྒྱལ་པོས་གཟུགས་ཀྱི་ཉི་མའི་
སར་བྱོན་ནས། ཉི་མ་ཁྱོད་ནི་དེ་རིང་ཡང་གཉིད་ཤིན་ཏུ་ཆེ། རྨི་ལམ་བཟང་ངན་ཅི་ཡང་མ་
བྱུང་ངམ། ཡར་ལོངས་ལ་དགའ་བའི་གླེང་མོ་རེ་དང་། ཞིམ་པའི་ཁ་ཟས་འདྲ་ཟོས་དང་ཟེར་
གསུངས་པས། ཡང་གཟུགས་ཀྱི་མས་འདི་སྐད་ཞུས་སོ། །ཀྱེ་རྒྱལ་པོ་ཆེན་པོ་ལགས། ཁོ་
མོ་ནི་མདང་ཞག་གཉིད་ཀྱང་ཤིན་ཏུ་ཆེ། དེའི་དབང་གིས་རྨི་ལམ་ཡང་ཟང་ཟིང་སྣ་ཚོགས་
རྨིས་ཏེ། དྲན་པ་ཡང་ཤིན་ཏུ་མི་གསལ་བས། དེའི་སྟབས་ཀྱིས་ཅི་ཡང་ཞུ་རྒྱུ་མ་མཆིས་
ལགས། ཁྱད་པར་དུ་དེང་སང་ཁམས་ཀྱང་འགགས་པས། བཟའ་བཏུང་ལ་སོགས་པར་བྲོ་
07



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
་བ་ཡང་ཅང་མ་མཆིས། ཕལ་ཆེར་མི་གཙང་བའམ། གྲིབ་གཅིག་གིས་མནན་པ་འདྲ་ཞུས་ ， ， །
པས། དེ་ནས་རྒྱལ་པོས་ཀྱང་རྐྱེན་ཅི་ཡིན་མ་ཤེས་པར་འདིའི་རྒྱུ་མཚན་གྱི་གླེང་མོ་བྱེད་ཅིང་
བཞུགས་སོ། །
རིགས་ངན་གྱི་བུ་མོ་དང་གན་དྷེ་བཟང་མོ་གཉིས་ཀྱིས་སྔར་གློང་ཆེན་བསད་དེ་
གཟུགས་ཀྱི་ཉི་མའི་སར་བསྐྱལ་ཚུལ་དང་། ད་རུང་མི་རོ་བམ་པོ་དེ་བཞིན་བྱེད་པར་རྒྱལ་
པོས་གཟུགས་ཀྱི་ཉི་མ་ལ་ཅི་ཡང་མི་མཛད་པ་ཟེར་བའི་གླེང་མོ་བྱས་པས་རྗེས། གན་དྷེ་
བཟང་མོས་དེ་རིང་སྔར་བས་ལྷག་པའི་འཕྲུལ་ཞིག་བྱེད་ཟེར་ཉི་དྲོས་ཙམ་ལ་གླུ་གར་གྱི་
ཆས་རྣམས་ཁྱེར་ཏེ་ཕོ་བྲང་ལ་སོང་ངོ་། །རྒྱལ་པོས་གན་ངྷ་བཟང་མོ་ཁྱོད་མི་ཚེ་གླུ་གར་ལ་
མཁས་པས་ཉི་མའི་བསུན་གྲོགས་གྱིས་གསུངས་སོ། །་ ་
དེ་ནས་གན་དྷེ་བཟང་མོ་གཟུགས་ཀྱི་ཉི་མའི་དྲུང་དུ་སོང་སྟེ། གླུ་གར་གྱི་མཆོད་པ་
འབུལ་འདུག་པའི་དུས་སུ། ནེ་ཙོ་སྨྲ་མཁན་དེས་རྒྱལ་པོ་བློན་འབངས་འཁོར་བཅས་ཚོགས་
པའི་མདུན་དུ་མཆོངས་ནས་འདི་སྐད་ཅེས་ཞུས་སོ། །ཀྱེ་རྒྱལ་པོ་ཆེན་པོ་སྙན་གསོན་དང་། །
རིན་ཆེན་ཟངས་ཀྱི་ཁ་མདོག་ལ། །དུང་དཀར་ཐེམ་པ་བཙུགས་པ་ཡི། །དམར་པོ་མཚལ་གྱི་ ས་
སྒོ་མོ་ལ། །དར་ཟབ་ན་བཟའ་གསོལ་བ་ཡི། །ལྟད་མོ་གཟུགས་མེད་ཁྱི་ཆུང་ལ།. །བཙུན་. ་
མོའི་ཟུར་ཕུད་སོང་སོང་ནས། །ཉི་ཟླ་ཐོང་ལ་འབེབས་ཀྱིན་འདུག །རྒྱ་མཚོའི་ཀླུ་གཉན་
འཁྱོམ་གྱིན་འདུག་ །རི་རབ་ཀླད་ལ་སྐོར་གྱིན་འདུག །ཅེས་ཞུས་པས། གན་དྷེ་བཟང་མོ་
བསམ་པ་ལ། ནེ་ཙོ་དེས་བྱ་སྐྱེལ་ཉེན་འདུག་བསམས་ཏེ། དེ་མ་ཐག་ཏུ་སྣང་བ་དགུ་འགྱུར་
གྱི་རོལ་མོ་རྒྱུད་བཅུ་གཉིས་མ་རྐང་པ་གཡས་པའི་བརླ་ལ་བཞག་སྟེ་གཡོན་པ་དང་བྲང་
གིས་བརྟེན་ནས་སོར་མོ་རྣམས་ཀྱིས་དལ་པོར་དཀྲོལ་ཏེ་སྒེག་པའི་རྣམ་འགྱུར་དང་བཅས་
ནས་སྙན་པའི་གླུ་དབྱངས་ལེན་ཞིང་། ཡང་དེ་ནས་ཡར་ལངས་ཏེ་པི་ཝང་གཏོང་བཞིན་གར་
བྱས་པས། རྒྱལ་པོ་འཁོར་དང་བཅས་པ་རྣམས་ཐུགས་མཉེས་ཏེ། ནེ་ཙོ་ལ་གླུ་གར་ལྟད་མོ་
，88
， 88



གཟུགས་ཀྱི་ཉི་མའི་རྣམ་ཐར།. ་ ་ ་
དེ་འདྲ་མཐོང་མྱོང་ངམ་གསུངས་པས། ནེ་ཙོ་ན་རེ། ཀྱེ་རྒྱལ་པོ་ཆེན་པོ་སྙན་གསོན་དང་།།
ལྟད་མོ་འདི་ལས་ཆེ་བ་མཐོང་། །ཁ་ལ་སོ་མེད་མཆེ་བ་ཅན།།ལོ་ལྔར་ལོན་པའི་རྒས་མོ་
གཅིག་ །མེ་ལྕེའི་དབལ་འདབ་འཐེན་འཐེན་ནས། །ཆུ་ཡི་སྐུད་པ་འཁལ་བ་མཐོང་། །ལྟད་
མོ་ཆེ་ན་དེ་ཆེ་མོད། །ཅེས་ཞུས་པས། ཐམས་ཅད་ནེ་ཙོ་ལ་འབར་ཏེ། འདི་འདྲའི་རྫུན་ཆེ་ལ་
གཏམ་དོན་མི་འགྲིག་པ། ཁ་ལ་སོ་མེད་མཆེ་བ་ག་ནས་ཡོད། །ལོ་ལྔའི་བུ་མོར་རྒས་མོ་ག་
ནས་ཐོགས། །མེ་ལྕེའི་དབལ་འདབ་སུ་ཡིས་འཐེན་འཐེན་བྱེད། །ཆུ་ཡི་སྐུད་པ་འཁལ་བ་
གང་གིས་མཐོང་། །འདི་འདྲའི་རྫུན་ཉན་པ་ལས། །གན་དྷེ་བཟང་མོའི་གླུ་གར་ལྟད་མོ་ཆེ་
བས་གླུ་གར་གྱི་གཙོ་མོ་གྱིས་ཤིག་སྨྲས་པས། ནེ་ཙོ་ན་རེ།: འོ་ན་ཐམས་ཅད་ཚུར་ཉོན་དང་། །
ན་ནིང་མངོན་ཤེས་བཤད་པ་དེ། །ད་ལོ་ཐོག་ཏུ་འཁེལ་ནས་གདའ། །ལྟད་མོ་ཉིན་བཞིན་ཆེ་
རུ་འགྲོ། །ལྟ་དད་ཅན་རྣམས་མ་འགྱོད་ཅིག །ཟེར་ནས་ནེ་ཙོ་རང་གནས་སུ་སོང་ངོ༌། །ཉི་
ནུབ་ཚུན་གླུ་གར་གྱི་མཆོད་པ་ཕུལ་བའི་རྗེས། དེ་ནས་གན་ངྷ་བཟང་མོས་མྱོས་ཤིང་རྨུགས་
པར་བྱེད་པའི་རྫས་ངན་དྲུག་ཅུ་རྩ་གཉིས་རྒྱལ་པོ་འཁོར་དང་བཅས་པ་ཐམས་ཅད་ལ་
བཏབ། ལྷག་པར་གཟུགས་ཀྱི་ཉི་མ་ལ་བཏབ་སྟེ། མོ་རིགས་ངན་བུ་མོའི་སར་སོང་ངོ་། །：
དེ་ནས་གན་དྷེ་བཟུང་མོས་རིགས་ངན་བུ་མོ་དེ་ལ། ཡ་གི་ནེ་ཙོ་སྨྲ་མཁན་དེས་ངེད་
རང་གཉིས་པོའི་བྱ་བ་འདི། རྒྱལ་པོའི་དྲུང་དུ་བྱ་སྐྱེལ་ཉེན་འདུག །དོ་ནུབ་ལ་དོན་ཆོད་པ་
བྱེད་དགོས་ཟེར་བའི་ཞིབ་གཏམ་མང་པོ་གླེང་བའི་མཐར། དོ་ནུབ་སྲས་ཆུང་བ་ཟླ་བའི་
གཞོན་ནུ་ཡབ་རྒྱལ་པོའི་མཆན་ནས་བརྐུས་ཏེ། གཟུགས་ཀྱི་ཉི་མའི་སྔས་མགོར་ཁྱེར་ཏེ་
ཁོག་སྟོད་སྨད་ཕྲལ་ཞིང་ནང་ཁྲོལ་བཏོན་ནས་མོས་བསད་ཚུལ་བྱས་བཞག་ན། གཟུགས་
ཀྱི་ཉི་མ་རྒྱལ་པོ་འཁོར་བཅས་ཀྱིས་སྲོག་དང་ཕྲལ་བ་ཐག་ཆོད་པས།： སྲས་ཆུང་བ་ཟླ་བའི་
གཞོན་ནུ་བཀྲོངས་པ་ལ་ཁྱོད་འགྱོད་དམ་མི་འགྱོད་ཅེས་གན་ངྷ་བཟང་མོས་རིགས་ངན་བུ་
མོ་ལ་དྲིས་པས། རིགས་ངོན་བུ་མོ་ན་རེ་གཟུགས་ཀྱི་ཉི་མ་མེད་པར་གཏོང་ནུས་ན། ང་དང་
་



གངས་ཅན་སྐྱེས་མའི་དཔེ་ཚོགས་ལས།་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཁྱོད་དང་རྒྱལ་པོ་གསུམ་མ་གཏོགས་གཞན་སུ་ལའང་འཕངས་པ་མེད། དེ་བཞིན་བྱེད།
གཟུགས་ཀྱི་ཉི་མ་མེད་པར་བྱས་འདུག་ན། ཁྱོད་ཀྱང་དབུལ་བ་བྲལ་བའི་ལོངས་སྤྱོད་དང་
ལྡན་པ་ཞེས་སྨྲས་སོ། །དེ་ནས་གན་ངྷ་བཟང་མོས་ནམ་གྱི་གསུམ་ཆ་ཙམ་སོང་བ་དང་།
རྒྱལ་པོའི་ཕོ་བྲང་དུ་སོང་བས་རྒྱལ་པོ་འཁོར་བཅས་ནི་རྫ་ས་དེའི་ནུས་པས་གོས་ཕུད་ནས་
གཅེར་བུར་ཉལ། ལ་ལ་མགོ་མཇུག་སྒྱུར་ཏེ་ཉལ། ལ་ལ་ཁ་བུབ་ནས་ཉལ། ལ་ལ་ཁ་ཆུ་སྣ་
ཆུ་འཛག་ཅིང་སོ་སྒྲ་འདེབས་ཤིང་འདུག །མོས་ཡིད་གཉིས་ཐེ་ཚོམ་མེད་པར་ཡབ་རྒྱལ་པོ་
ཟླ་བའི་དེད་དཔོན་གྱི་གཟིམ་ཁང་དུ་སོང་སྟེ་ཡབ་ཀྱི་མཆན་ནས་སྲས་ཟླ་བའི་གཞོན་ནུ་ལོ་
དྲུག་ལོན་པ་སྐུ་ན་གཞོན་ཞིང་བཀྲག་མདངས་མཚར་བ་ཡིད་འོང་ལྷའི་སྲས་དང་མཚུངས་པ་
དེ་ཉིད། སྐུ་ལུས་ཕྱེད་ཙམ་ཕྱིར་ཐོན་འདུག་པ། རྒྱལ་པོའི་མཆན་ནས་བརྐུས་ཏེ་གཟུགས་
ཀྱི་ཉི་མའི་སར་ཁྱེར་ནས། གྲི་གུས་ཁོག་སྟོད་དང་ཁོག་སྨད་ཕྲལ་ཏེ་སྔར་བཞིན་ཁོག་སྟོད་
ཉི་མའི་གཡས་སུ་བཞག་ཁོག་སྨད་ཉི་མའི་གཡོན་དུ་བཞག་ །ནང་ཁྲོལ་ཐམས་ཅད་སྔས་
མགོར་སྤུངས། ཁྲག་རྣམས་གཟུགས་ཀྱི་ཉི་མའི་ཁ་ནས་འཛག་ཚུལ་བྱས་ཏེ་བཞག་ནས།
སྐད་མ་དོན་པར་ཡིད་ལ་གན་དྷེ་བཟང་མོའི་བསམས་པ་སྒྲུབ་བོ་ཟེར་སྤྲོ་བ་དཔག་མེད་སྐྱེས་
ནས་རིགས་ངན་བུ་མོའི་སར་སོང་ངོ༌། །
དེ་ནས་ནམ་ལང་དུ་ཉེ་བ་ན། བུ་སྟོར་བ་སྙིང་གིས་ཚོར་ཟེར་བ་བདེན་པར་འདུག །
ཡབ་རྒྱལ་པོ་ཟླ་བའི་དེད་དཔོན་གྱིས་སྲས་ཆུང་བ་ཟླ་བའི་གཞོན་ནུ་མཆན་ནས་སྟོར་བ་
སེམས་ཀྱིས་ཚོར་ཏེ་མནལ་བཞེངས་ནས་གཟིགས་པས། གར་སོང་ཆ་མེད། གཟིམ་ཁང་
ནང་མ་ཟད་ཕོ་བྲང་སྟེང་འོག་ཐམས་ཅད་ལ་བཙལ་བས་མ་རྙེད། དེ་ནས་ཡབ་ཀྱིས་སྲས་
རྒྱལ་པོ་ཟླ་བའི་སེང་གེ་བོས་ཏེ་གཟུགས་ཀྱི་ཉི་མའི་རྩར་སོང་བས། ཟླ་བའི་གཞོན་ནུའི་
ཁོག་སྟོད་ཉི་མའི་གཡས་སུ་བཞག །ཁོག་སྨད་ཉི་མའི་གཡོན་དུ་བཞག །ནང་ཁྲོལ་ཐམས་
ཅད་སྔས་མགོར་སྤུངས། ཁ་ནས་ཁྲག་འཛགས་ཏེ་འདུག་པ་ལས། དེ་མ་ཐག་ཏུ་རྒྱལ་པོ་
90 ་



གཟུགས་ཀྱི་ཉི་མའི་རྣམ་ཐར།
ཡབ་སྲས་གཉིས་ཞེ་སྡང་འབར་ནས། ཟླ་བའི་སེང་གེས་ཉི་མའི་སྐེ་གཅོད་པར་བརྩམས་
པས། ནེ་ཙོ་སྨྲ་མཁན་གར་ཡོང་ཆ་མེད་པར་རྒྱལ་པོའི་དྲུང་དུ་འོངས་ནས་འདི་སྐད་ཞུས། ཀྱེ།།
རྒྱལ་པོ་ཆེན་པོ་སྙན་གསོན་དང་། །བྱ་བ་ཐམས་ཅད་བརྟག་ནས་བྱ། །མ་བརྟག་པ་ལ་བྱ་མི་
རུང་། །རྒྱལ་པོ་དང་ནི་ནེ་ཙོ་བཞིན། །ཞེས་ཞུས་པས། རྒྱལ་པོས་རྔོན་པའི་བུ་ཡིས་ང་རེ་
བསླུས། །ཤ་ཟ་མཁའ་འགྲོ་འདི་ལྟ་བུས། །དགོས་པའི་གླང་ཆེན་དེ་རུ་བཀུམ། །དེ་འཕྲལ་
སྲོག་དང་ཕྲལ་རྩིས་ལ། །ནེ་ཙོའི་ཁ་ལ་ཉན་པས་ཉེས། །བདེན་མེད་ནེ་ཙོའི་བློ་བྲིད་ཀྱིས། །
ཕོ་བྲང་ཐམས་ཅད་མི་རོས་གང་། །དེ་འདྲའི་གཏམ་ལ་ཤོད་ལོས་མེད། །དེ་བས་ནེ་ཙོ་
གཤིན་རྗེའི་གནས་སུ་བཞུད་གསུངས་ནས་རལ་གྲི་ནེ་ཙོའི་སྐེ་ལ་བརྒྱབ་སྟེ་ནེ་ཙོ་དེར་
བཀུམ་མོ། །དེ་ནས་གཟུགས་ཀྱི་ཉི་མའི་སྐེ་གཅོད་པར་བརྩམས་པ་དང་གཟུགས་ཀྱི་ཉི་མ་
དེའི་ཞལ་རས་མཐོང་བས། ཤིན་ཏུ་མཚར་ཞིང་ཡིད་དུ་འོང་བ་ནས་རྒྱལ་པོ་རང་ཡང་སྙིང་
བརྩེ་དྲགས་པའི་སྟབས་ཀྱིས་གསོད་མ་ནུས་པར། རལ་གྲི་ཡབ་རྒྱལ་པོའི་ཕྱག་ཏུ་ཕུལ་ནས་
བདག་ནི་ཡུན་རིང་འགྲོགས་པ་དང་། ཐག་རིང་ནས་དཀའ་ལས་ཀྱིས་བཀུག་པའི་བཙུན་
མོར་སོང་བའི་སྟབས་ཀྱིས་གསོད་མི་ནུས་པར་གདའ་བས། ཡབ་ཀྱིས་བསྒྲལ་བར་ཞུ་ཞུས་
པས། དེ་མ་ཐག་ཏུ་ཡབ་ཀྱིས་རལ་གྲི་ཁྱེར་ཏེ་གསོད་དུ་བྱོན་པས། རལ་གྲིས་སྐེ་བྲེག་པར་
བརྩམ་པ་ན་གཟུགས་ཀྱི་ཉི་མའི་ཞལ་རས་མཐོང་བས། ཡིད་དུ་འོང་ཞིང་མཚར་དྲགས་
པའི་སྟབས་ཀྱིས་སྣེ་གཅོད་མི་ནུས་པར་སླར་ལོག་བྱོན། དེ་ནས་རྒྱལ་པོ་ཡབ་སྲས་བཀའ་
བློན་འབངས་བཅས་པ་རྣམས་བཀའ་གྲོས་མཛད་པས། ཁ་ཅིག་གིས་མོ་རང་ཡུལ་གཞན་
དུ་སྤྲུགས་པ་དྲག་ཟེར། ཁ་ཅིག་གིས་མོ་རང་སྔར་ནས་འོངས་པའི་སར་སྐྱེལ་བ་དྲག་ཟེར།
ཁ་ཅིག་གིས་ད་རུང་འདི་འདྲའི་བཙུན་མོ་རྙེད་པར་དཀའ་བས་ནག་རན་པ་གཅིག་ཕབ་སྟེ་
བཞག་པ་དྲག་ཟེར་ཁ་མི་མཐུན་པ་མང་པོ་བྱུང་། དེ་ནས་བདུད་བློན་དུག་གི་རལ་པ་ཅན་
ཞེས་བྱ་ཤིན་ཏུ་ཁྲོ་ཞིང་གཏུམ་པ། སྲོག་གཅོད་ཀྱི་ལས་ལ་ལྷག་པར་དགའ་བ་གཅིག་ཡོད་པ་
བློན་ལབ་པ་དྲག་ཟེར། ཁ
་བཙུན་མོ་རྙེད་པར་དེ་ནས་བདུང་



གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དེས་གཙོས་སྡིག་བློན་རྣམས་ན་རེ། “འདི་ལ་ཐོབ་མི་ཐོབ་ཀྱི་དབང་དུ་སོང་ན། གྲོང་ཁྱེར་གྱི་
སུམ་མདོ་རྣམས་སུ་ཤ་ཁྲག་རྣམས་སིལ་བུར་བཏུབ་སྟེ་ཁྱི་དང་གཅན་གཟན་ལ་སོགས་པར་
སྟེར་བར་རིགས་ཏེ། དེ་དག་རྒྱལ་པོ་ཡབ་སྲས་ཀྱིས་ཐུགས་མི་བཟོད་པ་འདུག་པས། ད་ནི་
གཤེད་མ་མི་གསུམ་ལ་སྤྲད་ནས་ཤར་ལྷོའི་མཚམས་སུ་ཉི་མ་གསུམ་ཙམ་ཕྱིན་པའི་སར།
དུར་ཁྲོད་ཆེན་པོ་ཁྲག་མཚོ་འཁོལ་བུ་ཞེས་བྱ་བ་ན། ཤིན་ཏུ་འཇིགས་སུ་རུང་བ་དང་མི་མ་
ཡིན་པའི་གདུག་པ་ཅན་དེ་དག་རྣམ་པར་རྒྱུ་ཞིང༌། ཁྱད་པར་ཤ་ཟའི་ཚོགས་དང་། སྲིན་པོའི་
ཚོགས་འཇིགས་པའི་གཟུགས་ཅན་རྣམས་ཀྱིས་གང་བ། ཉིན་པར་ཁྲག་དང་ཞག་གི་རྒྱ་མཚོ་
འཁྱིལ་ཞིང་། མཚན་མོ་ས་ཕྱོགས་ཐམས་ཅད་གདུག་པའི་མེ་ལྕེ་རབ་ཏུ་འབར་བ། ཝ་དང་
ལྕེ་སྤྱང་དང་འདྲེ་དང་མི་རྒོད་ལ་སོགས་པའི་གཅན་གཟན་རྣམས་ཀྱིས་ནི་མི་སྙན་པའི་སྒྲ་དུ་
མ་སྒྲོག་པ། སྦྲུལ་སྦྲམ་འབྱིན་ལ་སོགས་པའི་དུག་སྦྲུལ་གདུག་པ་ཅན་རྣམས་ཀྱིས་ཁ་རླངས་
སྤྲིན་ལྟར་འཐིབས་པ། སྐྱེ་འགྲོའི་སྲོག་དབུགས་ལེན་པར་བྱེད་པའི་འདྲེ་སྲིན་གདུག་པ་ཅན་
རྣམས་ཀྱིས་དུས་རྒྱུན་ཆད་མེད་པར་གང་བ། ཀེང་རུས་དང་རོ་དང་རོ་དུམ་ལ་སོགས་རང་
སར་འཁྲབ་ཅིང༌། ཚེག་སྒྲ་སྒྲོག་པ་ཞིག་ཡོད་པ་དེར་བསྐྱལ་དེ་གཤེད་མ་གསུམ་པོ་ལ་ཤ་
ཁྲག་གཏོར་དུ་འཇུག་དགོས། ཁོང་གསུམ་ལ་རྔན་པ་ཡང་རྒྱལ་པོའི་མངའ་རིས་ཀྱི་གསུམ་
ཆ་སྟེར་བ་གནང་། དེ་བཞིན་མ་བྱས་ན་རྒྱལ་པོ་ཡབ་སྲས་ཀྱང་སྲོག་དང་འབྲལ་ཞིང་རྒྱལ་
སྲིད་ཀྱང་སྟོངས་པར་འགྱུར་རོ་ཞེས་ཞུས་པས། ཐམས་ཅད་སྡིག་བློན་རྣམས་ཀྱིས་ཁ་ལ་
ཉན་ཏེ། གཟུགས་ཀྱི་ཉི་མ་གཤེད་མ་གསུམ་གྱི་ལག་ཏུ་སྤྲད་ནས། ཁྱོད་གསུམ་གྱིས་འདི་
དུར་ཁྲོད་ཁྲག་མཚོ་འཁོལ་བའི་གནས་སུ་ཁྲིད་དེ་སོད་ཅིག །དེ་ལྟར་བྱས་ན་ཁྱོད་གསུམ་ལ་་
རྔན་པ་རྒྱལ་པོའི་མངའ་རིས་གསུམ་ཆ་སྟེར་རོ་ཞེས་སྨྲས་པས། ཁོང་གཤེད་མ་གསུམ་པོས་
དེ་མ་ཐག་ཏུ་གཟུགས་ཀྱི་ཉི་མའི་ཡན་ལག་རྣམས་ལྕགས་སྒྲོག་གིས་བསྡམས། སྐུ་ལུས་ཀྱི་
ན་བཟའ་རྣམས་ཕུད། མཛེས་པའི་རྒྱན་རྣམས་བཀྲོལ་ནས་ཚེར་མའི་ལྕག་གིས་བརྡུངས།
་ 、92 .



གཟུགས་ཀྱི་ཉི་མའི་རྣམ་ཐར། །
རེ་བ་ནག་པོའི་གོས་ཀྱིས་སྐུ་སྨད་དཀྲིས། སྐེ་ལ་ཞགས་པ་ནག་པོ་བརྒྱབ་ནས་གཤེད་མ་
རྣམས་ཀྱིས་སྔ་ཐག་ཕྱི་ཐག་བྱས་ཏེ་ཕོ་བྲང་གི་ཕྱིར་ཁྲིད་ཡོངས་བས། དེ་མ་ཐག་ཏུ་ས་རྣམས་
ཁུལ་བུར་གཡོས་ཤིང༌། ཉི་མ་དང་ཟླ་བའི་འོད་ཀྱང་མི་སྣང་ངོ། །མྱ་ངན་མེད་པའི་ཚལ་ཞེས་
བྱ་བ་དེ་ཡང་མྱ་ངན་གྱིས་ཁུང་བུར་ཚུད། མེ་ཏོག་པདྨ་དང་ཨུཏྤལ་ལ་སོགས་ཀྱང་རྙིད་ཅིང་
སད་ཀྱིས་ཁྱེར། གསར་པ་མི་ཤར་བ་དང་། འབྲས་བུའི་ལྗོན་ཤིང་རྣམས་ཀྱང་ལོ་མ་དང་མེ་
ཏོག་འབྲས་བུ་རང་སར་བསྐམས། ཡན་ལག་བརྒྱད་དང་ལྡན་པའི་ནེའུ་སིང་དང༌། རྫིང་བུ་
ཡང་བསྐམས་པར་གྱུར། ཁྱད་པར་སྐད་སྙན་སྒྲོག་པའི་བྱ་ཀ་ལ་པིང་ཀ་ལ་སོགས་འདབ་
ཆགས་རྣམས་ཀྱང་བྲང་ས་ལ་བརྡབས་ཏེ་ཁ་ནས་ཁུན་འདེབས་པ་སོགས་བྱེད། ཝ་དང་ལྕེ་
སྤྱང་འཕར་བ་ལ་སོགས་པ་གདུག་པའི་གཅན་གཟན་རྣམས་ཀྱང་གདུག་པའི་སྐད་མི་སྙན་
པ་སྒྲོག་ཅིང་གྲོང་ཁྱེར་གྱི་སུམ་མདོ་དང་བཞི་མདོ་རྣམས་སུ་མཆོངས་པ་ལ་སོགས་པའི་ལྟོས་
ངན་གྱིས་ཕྱོགས་ཐམས་ཅད་གང་བར་གྱུར་པས། གྲོང་ཁྱེར་གྱི་མི་རྣམས་ཀྱིས་མགྲིན་
གཅིག་ཏུ་འདི་འདྲའི་ལྟས་ངན་ཆེ་བ་ཅི་ཞིག་ཡིན། རྒྱལ་པོ་ཡབ་ཡུམ་གྱི་སྐུ་ཚེ་ལ་བར་ཆད་
ཡོང་བ་ནི་མིན་ཡིན་ཆེ། འདི་ཅི་ཡིན་མི་ཤེས་ཟེར་ནས་ཐམས་ཅད་རྒྱལ་པོའི་ཕོ་བྲང་དུ་ལྟ་
བར་དེངས་ཟེར་རྒྱལ་པོའི་ཕོ་བྲང་གི་སྒོ་ཁར་ཕྱིན་པས། མཚར་ཞིང་ཡིད་དུ་འོང་བའི་བཙུན་
མོ་གཟུགས་ཀྱི་ཉི་མ་གཤེད་མ་གསུམ་གྱིས་སྔ་ཐག་ཕྱི་ཐག་བྱས་དྲུད་པ་དང་བརྡེགས་པ་
བརྡུངས་པ་ལ་སོགས་མཐོང་བས། མི་རྣམས་ཀྱིས་བྲང་བརྡུངས་ཤིང་འདུག །ལ་ལ་ཁུ་ཚུར་
སེན་མོས་བྱེད་ཅིང་འདུག །ལ་ལ་ལུས་ས་ལ་བརྡབས་ཤིང་འདུག །ལ་ལ་དྲན་མེད་དུ་
འགྱེལ།: ལ་ལ་ཁ་གདངས་མིག་གདངས་ནས་ཧ་ལས་ཏེ་ལུས་པ་ལ་སོགས་པས། གྲོང་ཁྱེར་
གྱི་སྐྱེ་བོ་རྣམས་མྱ་ངན་གྱི་ཁུང་བུར་ཚུད་དེ་འདུག་པས། དེའི་དུས་སུ་གཟུགས་ཀྱི་ཉི་མ་ཡང་
གཤེད་མ་མི་གསུམ་པོས་བརྡེགས་པ་དང་དྲུད་པ་དང་བརྡུངས་པ་ལ་སོགས་པའི་སྡུག་
བསྔལ་མི་བཟོད་པར། འཁོར་འབངས་རྣམས་ལ་འདི་སྐད་ཅེས་གསུངས་སོ། ། ་



་ ་ ་ གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
“ཀ་ཡེ་གསོན་དང་འདིར་ཚོགས་འཁོར་འབངས་ཀུན། །ཨ་ཕ་ཕ་ཡེ་ཟུག་གཟེར་འདི་
འདྲ་ནི། །ཨ་ཀ་ཁ་ཡེ་བུ་མོ་ཅི་ཉེས་པ། །ཀྱེ་ཧུད་ཀྱེ་ཧུད་རྒྱལ་པོས་ཅི་བསམ་པ། །ཨ་ཙ་མ་ན་
བཟོད་གླགས་མི་འདུག་པས། །ཀྱེ་མ་ཀྱི་ཧུད་ར་མདའ་གཞན་ན་མེད། །ལས་ངན་བསགས་
པའི་རྣམ་སྨིན་ཡིན་ལས་ཆེ། །འདི་ལ་བསམས་ལས་མི་དགེ་བཅུ་ལ་འཛེམས། །ཞེས་སྨེ་
་སྔགས་ཀྱིས་གསུངས། འཁོར་འབངས་རྣམས་ཀྱི་ནང་ནས་བློ་གྲོས་ཆེ་ཞིང་། ཤེས་རིག་
ལྡན་པ་རྣམས་ཀྱིས་བཙུན་མོ་གཟུགས་ཀྱི་ཉི་མ་ལ་འདི་ལྟར་ཞུས་སོ། ། ་ ་.
་་ ཀྱེ་མ་ཡིད་འཕྲོག་རབ་མཛེས་ལྷ་གཅིག་བཙུན་མོ་ཁྱོད། །འཁོར་འབངས་ནང་ནས་
གྲོགས་མེད་གཅིག་པུར་བྱོན། །མཛེས་པའི་རྒྱན་བཀྲོལ་འཇམ་པའི་གོས་ཕུད་ནས། །
དགའ་བའི་གྲོགས་དང་བརྩེ་བའི་གཉེན་བོར་ཏེ། །རྔམས་ཤིང་འཇིགས་པའི་གཤིན་རྗེའི་
གཤེད་མས་བཟུང་། །ཚངས་དབྱངས་མགུལ་ལ་བདུད་ཞགས་ནག་པོས་བཅིངས། །འཇམ་
མཉེན་ཡན་ལག་ལ་སོགས་ལྕགས་སྒྲོག་བསྡམས། །ཅི་འདྲ་ཅི་ཉེས་འདི་འདྲ་ཕོད་ལགས་
སམ། །ཆོས་རྒྱལ་ཆེན་པོ་གདོན་གྱིས་མ་བསླུས་སམ། །མ་ངུས་མིག་ནས་མཆི་མ་ལུས་ཀྱང་
ཞོམ། །དུས་པས་མིག་ནས་ཁྲག་གི་ཆར་པ་བབས། །དྲན་པ་བཟུང་ཡང་རྣམ་ཤེས་ཕྱི་མ་ཕྱོ། །
ལུས་གཟུགས་བསྲངས་ཀྱང་གོམ་པ་འཁྱར་མ་ཁྱོར། །འདི་འདྲའི་འོ་བརྒྱལ་ཉེས་པ་ཅི་ཞིག་
མཛད། །བདག་ཅག་འཁོར་འབངས་ལོངས་སྤྱོད་རྒྱན་ཕུལ་ནས། །ཉེས་ན་ཞུ་འབུལ་དྲང་
པོར་གསུངས་ཞུས་པས། །གཟུགས་ཀྱི་ཉི་མས་འདི་སྐད་ཅེས་གསུངས་སོ། །
པ ་ ་ ་ ཀ་ཡེ་གསོན་དང་འདིར་ཚོགས་འཁོར་འབངས་ཀུན། །བུ་མོས་མ་ཉེས་ཉེས་ན་ཅི་
སྨོས་མཆིས། །ཁོ་མོས་སྡུག་བསྔལ་འདི་འདྲ་མཐོང་ཙ་ན། །བྱ་རིན་ཆོག་པའི་དམ་ཆོས་མི་
བྱེད་པར། །འཁོར་བའི་ཆོས་ལ་སྙིང་པོ་ཅི་ཞིག་འདུག །མི་རྟག་ཚེ་ལ་རང་དབང་ཅི་ཞིག་
འདུག །བསགས་པའི་ནོར་ལ་སྙིང་པོ་ཅི་ཞིག་འདུག །མཛའ་བའི་གྲོགས་ལ་ཕྱི་ཐག་ཅི་
ཞིག་འདུག །གསར་འགྲོགས་ཅན་ལ་ཁྲེལ་གཞུང་ཅི་ཞིག་འདུག །ངོ་བསྟོད་མཁན་ལ་བློ་
.་ ， 94



གཟུགས་ཀྱི་ཉི་མའི་རྣམ་ཐར། །
གཏད་ཅི་ཞིག་འདུག །འགྲོ་འདུག་གནས་ཚུལ་འདི་ལྟར་ཡིན་པ་ལ། །འཁོར་བའི་ཆོས་
སྤོངས་དགེ་བའི་ལས་ལ་འབུངས། །ཞེས་གསུངས་པས། དེའི་དུས་སུ་རྒྱལ་པོ་ཟླ་བའི་སེང་
གེས་ཀྱང་འཁོར་འབངས་ཚོས་སྨྲེ་སྔགས་འདོན་ཞིང་ཉམ་ཐག་པའི་ཅ་ཅོའི་སྐད་སྒྲ་སྒྲོག་པ་
དེ་གསན་ནས། ཐུགས་ཀྱིས་མ་བཟོད་པར་ཕོ་བྲང་གི་ཕྱིར་བྱོན་བྱུང་བས། འཁོར་འབངས་
རྣམས་ཀྱིས་མགྲིན་གཅིག་ཏུ་རྒྱལ་པོ་ལ་འདི་སྐད་ཅེས་ཞུས་སོ། །ཀྱེ་རང་ཅག་རྣམས་ཀྱི་ལྷ་
གཅིག་ཚུར་གསོན་དང་། །རང་སྡུག་རང་གིས་མྱོང་བའི་འཁོར་བ་ལ། །རང་ཤ་རང་གིས་ཟ་
བ་ཡི་དྭགས་རིགས། །རང་སྲོག་རང་གིས་གཅོད་པ་ཕྱེ་མ་ལེབ། །རང་སྙིང་རང་གིས་བཏོན་
ནས་གཤེད་མ་ལ། །རང་ཤ་དྲོན་མོ་སྟེར་བ་ད་རེས་ཙམ། །རང་མགོ་རང་གིས་མ་སྨད་ལྷ་ཡི་
སྲས། །ཞེས་ཞུས་པས། སྡིག་བློན་རྣམས་ཁྲོས་ཏེ་རྒྱལ་པོའི་དྲུང་དུ་ཕྱིན་ནས། ཀྱེ་རྒྱལ་པོ་
ཆེན་པོ་ལགས། རྒྱལ་པོ་དང་བུ་མོས་བྱ་བ་ལན་གཅིག་ཟེར། སྔོན་མའི་གཏམ་གྱི་རྗེས་ཕྱི་
མས་གནོན་པ་ཡིན། ནག་ཅན་དཔོན་པོས་མི་སྐྱོང་། སྡིག་ཅན་བླ་མས་མི་འདྲེན་པའི་དཔེ།
རྒྱལ་པོས་སྨྲ་བ་ལན་གཅིག་ཡིན་པར་ནག་ཅན་གྱི་ཁྲིམས་ས་འདིར་བཞུགས་ན། སྐུ་ལ་ ་
བཙོག་གྲིབ་ཕོག་ཉེན་ཡོད་པས། དེ་བས་ཕོ་བྲང་ནང་དུ་བཞུད་ཟེར་གདན་དྲངས་སོ། །
་དེ་ནས་གཟུགས་ཀྱི་ཉི་མའི་བསམ་པ་ལ། ཁོ་མོ་ནག་ལས་མི་འགྲོལ་བའི་ཁར། ཁོང་
འཁོར་འབངས་འདི་རྣམས་ཀྱིས་རྒྱལ་པོ་ལ་ཚིག་ངན་གྱི་སྐུར་བ་མང་རབ་ཅིག་བཏབ་སོང་
བས། ཁོང་རྣམས་ལ་ནག་ཆད་སྤྱད་དོགས་ནས་འཁོར་འབངས་རྣམས་ལ་འདི་སྐད་ཅེས་
གསུངས་སོ། །སྔོན་ཆད་གནས་འདི་མུ་སྟེགས་གདོལ་པའི་གླིང་། །དེང་སང་དུས་འདིར་
ཆོས་ཀྱི་ལྡུམ་ར་བཞིན། །ལེགས་བཤད་སྦྲང་རྩི་བཏུང་མཁས་བུང་བའི་ཚོགས། །ཆོས་ཀྱི་
སྒྲ་དབྱངས་སྙན་པའི་དྲིལ་ཁྲོལ་དུས། །བདུད་རིའི་སད་དང་ནག་པོའི་རླུང་ཤུགས་ཀྱིས། །
པད་མའི་ཚལ་བཅོམ་བུང་བའི་ཚོགས་རྣམས་གཏོར། །རྒྱལ་པོ་ཟླ་བ་སྡིག་བློན་སྤྲིན་གྱིས་
སྒྲིབ། །གཟུགས་ཀྱི་ཉི་མ་སྒྲ་གཅན་གཤེད་མས་བཟུང་། །མཐའ་མེད་གནས་སུ་ལུས་སྲོག་
95



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དོར་དགོས་པ། །རྒྱལ་པོས་མ་ལན་བུ་མོས་ཅི་ཉེས་པ། །ཚིག་ངན་མེ་ཏོག་རྗེ་ལ་མ་གཏོར་
ཅིག །ཅེས་གསུངས་པས། འཁོར་འབངས་རྣམས་གདུང་ཤུགས་དྲག་པོས་མཆི་མ་ཁྲག་
བཞིན་འཛག་པའི་ངང་ནས་འདི་སྐད་ཞུས། བདག་ཅག་མགོན་སྐྱབས་མེད་པ་རྣམས་ཀྱི་
སྐྱབས། །ཕ་མ་མེད་པའི་དྭ་ཕྲུག་རྣམས་ཀྱི་མ། །དབུལ་ཕོངས་རྣམས་ལ་ཟས་ནོ་ར་བདེ་
སྟེར་མ། །བདེ་སྐྱིད་ཀུན་སྩལ་བསམ་འཕེལ་ནོར་བདག་མ། །ངེད་རྣམས་བོར་ནས་གང་དུ་
གཤེགས་ལགས་སམ། །མ་རིག་མུན་སེལ་སྒྲོན་མེ་གང་དུ་གཤེགས། །ཕོངས་པ་ཀུན་གྲོལ་
ཁྱེད་ཉིད་མི་བཞུགས་ན། །ཕ་མས་བོར་བའི་དྭ་ཕྲུག་ཇི་བཞིན་དུ། །བདག་ཅག་རྣམས་ཀྱི་རེ་
ལྟོས་སུ་ལ་བཅོལ། །ཞེས་ཞུས་ཏེ་ཐམས་ཅད་དུས་པས། གཟུགས་ཀྱི་ཉི་མ་ཡང་ཁོང་རྣམས་
ཀྱི་གདོང་ལ་གཟིགས་ནས་སྤྱན་ཆབ་མང་པོ་ཤོར་ཞིང་། ཁོང་རྣམས་ལ་བྱམས་དང་སྙིང་རྗེ་
དཔག་ཏུ་མེད་པ་ཐུགས་ལ་འཁྲུངས་ནས་འདི་སྐད་ཅེས་གསུངས་སོ། ། : ་ མ༌
ཡ་རེ་ས་གཞན་ན་མེད་དོ་དཀོན་མཆོག་གསུམ། །སྐྱབས་གནས་གཞན་ན་མེད་དོ་
དཀོན་མཆོག་གསུམ། དཀོན་མཆོག་རིན་ཆེན་གསུམ་གྱིས་བདག་ལ་དགོངས། །འགྲོ་བའི་
སྐྱབས་མཆོག་བསླུ་མེད་དཀོན་མཆོག་གསུམ། །བདག་ལ་གདུང་བའི་འཁོར་འབངས་འདི་
དག་ནི། །མིག་གི་བུམ་ཆུས་བྱད་ལ་ལྷ་ཁྲུས་གསོལ། །བཞིན་གྱི་དཀྱིལ་འཁོར་སོར་མོའི་
ཐིག་ལེར་སྦྲན། །སྒྲ་ཡི་མེ་ཏོག་སྤར་མོའི་སྙིམ་པས་གཏོར། །ལག་པའི་དབྱུག་གུས་བྲང་ལ་
རྔ་བརྡུངས་ཤིང༌། །མགྲིན་པ་བཏེགས་ནས་ངུ་འབོད་གླུ་དབྱངས་ལེན། །ལུས་ཚུགས་མི་
ཐུབ་རང་སར་གར་སྟབས་བསྒྱུར།་ །མྱ་ངན་ཐང་ལ་སྡུག་བསྔལ་བྲོ་འཁྲབ་པས།：།སྐྱབས་
མེད་མགོན་མེད་འགྲོ་བ་འདི་དག་ལ། །མཁྱེན་པས་དགོངས་ལ་བརྩེ་བས་གཟིགས་སུ་
གསོལ། །རེ་བ་ལྟོས་ས་ག་ཞན་ན་མི་གདའ་བས། །གཡེང་མེད་མགོན་མེད་ཐུགས་རྗེས་
སྐྱབ་ཏུ་གསོལ། །ཞེས་གསུངས་མ་ཐག་ཏུ་གཤེད་མ་མི་གསུམ་པོས་གཟུགས་ཀྱི་ཉི་མ་
ཕྱོགས་ཀྱི་ཤིང་རྟ་འདེད་པ་ལྟར་སྐད་ཅིག་དེ་ཉིད་ལ་དུར་ཁྲོད་ཁྲག་མཚོ་འཁོལ་བའི་སར་



གཟུགས་ཀྱི་ཉི་མའི་རྣམ་ཐར།
ཁྲིད་པས། འཁོར་འབངས་རྣམས་ཀྱིས་ཀྱང་མཉམ་དུ་ཤི་ན་ཅི་མ་རུང་ཟེར་ཐམས་ཅད་དེའི་
རྗེས་ལ་འབྲངས་པས། ལ་ལ་འདོད་སྲེད་ལོངས་སྤྱོད་ལ་ཆགས་ནས་ལུས། ལ་ལ་ངལ་ཞིང་
དུབ་པས་ལུས། ་ལ་ལ་བཀྲེས་ཤིང་སྐོམ་སྟེ་ཐང་ཆད་དེ་ལུས། འོན་ཀྱང་ཕལ་ཆེར་ནི་ཉིན་
ལམ་གཉིས་ཀྱི་སར་ཕྱིན་ནོ། །དེ་ནས་གཤེད་མ་གསུམ་པོ་ཡང་ངལ་ཞིང་དུབ་ནས། དེ་ནུབ་
དེར་ལུས་པས། འཁོར་འབངས་རྣམས་ཀྱང་གཟུགས་ཀྱི་ཉི་མའི་དྲུང་དུ་འཁོར་ནས་འདི་
སྐད་ཅེས་གསོལ་པ། ཉིན་བྱེད་འོད་ཀྱིས་འཁྱིལ་བ་གངས་རིའི་སྐུ། །གསུང་དབྱངས་སྒྲ་
ལས་མི་འགྱུར་ཆད་མེད་རྔ། །ཁྱེད་ཐུགས་ཆོས་རྣམས་ཀུན་གསལ་པད་མའི་གཉེན། །བདེ་
སྐྱིད་ལོ་ཏོག་ཀུན་སྤེལ་རྒྱལ་མཚོའི་གོས། །བསམ་འཕེལ་རེ་བ་སྐོང་བ་ཡིད་བཞིན་ནོར། །
ལྷ་གཅིག་བཙུན་མོའི་མཆོག་བདག་གསན་པར་ཞུ། །ཁྱེད་ལྟ་བུའི་སྐུ་ལུས་མཚར་ཞིང་ཡིད་
དུ་འོང་བ། བལྟས་ན་མཛེས་ཤིང་རེག་ན་འཇམ་པ་ལྟ་བས་ཆོག་མི་ཤེས་པ་འདི་ལྟར་ལ།
གཤེད་མ་རྣམས་ཀྱིས་ཤ་ཟའི་ཚོགས་རྣམས་ལ་ལུས་དུམ་བུར་གཏུབས་ཏེ་སྟེར་བར་ནུས་ན།
བདག་ཅག་རྣམས་ལུས་མི་སྡུག་ཅིང་མདོག་ནག་པ་བལྟས་ན་མི་མཛེས་པ། མི་ལུས་ཀྱི་ཐ་
མ་འདི་ལྟ་བུ་ཅིའི་ཕྱིར་སྟེར་བར་མི་ནུས། བདག་ཅག་རྣམས་ཀྱང་སྲོག་མཉམ་པོར་དོར།
ཡང་ན་བདག་ཅག་རྣམས་ཀྱི་གོས་དང་རྒྱན་དང་ཟས་སྐལ་རྣམས་གཤེད་མ་གསུམ་ལ་བྱིན།
ངེད་རང་རྣམས་རྒྱལ་རིགས་མི་གཅིག་པའི་སར་བྲོས་ཕྱིན་ན་ཅི་མ་རུང་ཞེས་ཞུས་པས།་ ཉི་
མས་ཁྱེད་རྣམས་དེ་ལྟར་མ་ཟེར་ཅིག །ཁོ་མོ་ནི་རང་སྲོག་དབང་མེད་དུ་དོར་དགོས་པ་བྱུང་།
ཁྱེད་རྣམས་གོང་དུ་དལ་འབྱོར་རྙེད་པར་དཀའ་བ་འདི་ཐོབ་དུས། དགོས་མེད་ཀྱིས་རང་
སྲོག་དོར་ན། སྐྱེ་བ་ལྔ་བརྒྱའི་བར་དུ་སྲོག་དོར་དགོས་པའི་སྡུག་བསྔལ་བཟོད་གླགས་མེད་
པ་ཡོད་པས་དེ་འདྲ་མ་སོམས་ཤིག །ཡང་གཤེད་མ་རྣམས་ལ་རྔན་པ་བྱིན་ཏེ་ཡུལ་ཕྱོགས་
གཞན་དུ་འགྲོ་བ་མི་རིགས་ཏེ། གཅིག་ནས་གཤེད་མས་ཀྱང་མི་ཉན། ཁྱེད་རྣམས་ཀྱི་རྒྱན་
གོས་ལས་རྒྱལ་པོའི་མངའ་རིས་གསུམ་ཆ་དགའ། གཉིས་ནས་ཁྲིམས་དང་འགལ་བས་



་
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
རྒྱལ་པོའི་མངའ་རིས་བརླག་འགྲོ་ཞིང་གཤེད་མ་གསུམ་ལ་ནག་ཆད་ཕོག །དེ་འདྲའི་ལས་
ངན་གསོག་དོན་ཆུང་། དེ་བས་ཁྱེད་རྣམས་རང་སར་ལོག་ལ་རྒྱལ་པོའི་ཞབས་ཏོག །ཉེ་
འབྲེལ་གྱི་འགྲོ་ལམ། བུ་སྨད་ཀྱི་གསོ་སྐྱོང་སོགས་ཚུལ་དང་མཐུན་པའི་སྒོ་ནས་མི་དགེ་
སྤོངས་ཤིང་རྒྱལ་ཁྲིམས་དང་མ་འགལ་བར་མཛོད། ཁོ་མོ་གཅིག་པོ་གུམ་པ་ལ་ཁྱེད་རྣམས་
ཚ་གྲང་ཅི་མཆིས། ཁོ་མོ་ལ་སྙིང་གིས་མི་བཟོད་པ་ཡོད་ན་ཁོ་མོའི་དོན་དུ་ཡར་དཀོན་མཆོག་
ལ་མཆོད་པ། བར་དགེ་འདུན་ལ་བསྙེན་བཀུར། མར་ངན་སོང་ལ་སྦྱིན་གཏོང་སོགས་དགེ་
རྩེ་རྒྱ་ཆེན་བསྒྲུབ་པ་དང་། བླ་མ་དམ་པའི་དྲུང་དུ་ཚུལ་ཁྲིམས་བགོ་སྐལ་རེ་ལོངས་ལས་
གཅེས་པར་སྲུངས་མཛོད། ཁོ་མོའི་བསམ་པ་དེ་ཡིས་རྫོགས་ཞེས་གསུངས་པས། འཁོར་
འབངས་རྣམས་སྡུག་བསྔལ་གྱིས་ཉམ་ཐག་འོ་དོད་འབོད་པའི་ཁ་ནས་ཁྲག་རྒྱུན་འཛག་ཅིང་།
ལ་ལ་དྲན་མེད་དུ་འགྱེལ། ལ་ལ་ངུ་ཞིང་བྲང་བརྡུངས། དེ་ནས་ཡུད་ཙམ་ཞིག་ནས་ཁོང་
རྣམས་ཀྱིས་བཙུན་མོ་དམ་པ་རིན་པོ་ཆེ་ངེད་རྣམས་ཕྱག་ཕྱིན་མ་ཁྲིད་ཐག་ཆོད་ཕྱིར་ལྡོག་
འདོད་ན། ངེད་རྣམས་ཀྱི་སེམས་ལ་ཕན་པའི་གདམས་ངག་དང་། འཁོར་བ་ལས་བློ་ལྡོག་
པའི་ཆོས་ཤིག་ཞུ། ཅི་གསུང་དང་དུ་ལོན་པ་ལས་འོས་མེད་ཅེས་ཞུས་པས། གཟུགས་ཀྱི་ཉི་
མས་འདི་སྐད་ཅེས་གསུངས་སོ། །གདམས་ངག་ལོག་ནས་བཙལ་དགོས་པ་གདའ་ཡེ། །ཁོ་
མོ་ཡི་སྣང་ཚུལ་འདི་ལ་གཟིགས་དང་། །འཁོར་བའི་ཆོས་ལ་སྙིང་པོ་གདའ་ཡེ། །འཆི་
བདག་བདུད་པོའི་ཁར་ཚུད་པའི་དུས་འདིར། །གཉེན་དང་མཛའ་བཤེས་ཀྱི་ཕན་པ་
གདའ་ཡེ། །ལུས་དང་ལོངས་སྤྱོད་ཀྱི་ཕན་པ་གདའ་ཡེ། །འཁོར་འབངས་མངའ་ཐང་གི་
ཕན་པ་གདའ་ཡེ། །ཁྱིམ་བདག་བུ་སྨད་ཀྱི་ཕན་པ་གདའ་ཡེ། །མཁར་དང་ཡུལ་ཞིང་གི་ཕན་
པ་གདའ་ཡེ། །འགྲོགས་པའི་སྐྱེས་པ་དེས་ཕན་པ་གདའ་ཡེ། །སྙིང་མེད་ཆུའི་ལྦུ་བ་འདི་
རྣམས་མི་དགོས། །ཉེ་འབྲེལ་དང་མཛའ་བཤེས་ཀྱི་དགོས་པ་མེད། །ལུས་དང་ལོངས་སྤྱོད་ .
རྣམས་ཀྱི་དགོས་པ་མེད། །འཁོར་འབངས་དང་མངའ་ཐང་གི་དགོས་པ་མེད། །ཁྱིམ་བདག་
..
--.
ག
98་ ，



གཟུགས་ཀྱི་ཉི་མའི་རྣམ་ཐར། ་་
བུ་སྨད་སོགས་ཀྱི་དགོས་པ་མེད། །མཁར་དང་ཡུལ་ཞིང་རྣམས་ཀྱི་དགོས་པ་མེད། །གཅིག་
ཀྱང་དགོས་མེད་ཚེ་ཐུང་རྨི་ལམ་ཙམ། །འདི་ལས་དམ་པའི་ཆོས་མི་དྲན་པ་རྣམས། །སྡིག་
པའི་ལས་སོགས་ལ་ཁོམ་པར་གདའ་ཡེ། །ཀ་ཡེ་ད་རུང་གསོན་དང་འཁོར་འབངས་ཀུན། །
ན་ལ་ལྟ་བུ་བུ་མོ་འབྱོར་འདོད་ཀུན། །མོ་ཁྲོམ་ནང་དུ་སྟོད་ཁ་ལྡང་། །ལོ་ཁྲོམ་ནང་དུ་སྨད་ཁ་
ལྡང་། །ཁྲམ་དང་དབྱེན་གྱི་ཁྱོས་མ་ཁྱེར། །གྲོང་ཁྱེར་སྟོད་སྨད་ཁྱི་ལྟར་འཁྱམས། །ནོར་
མཐོང་ཐམས་ཅད་རྒྱན་དུ་རེ། །མོ་མཐོང་ཐམས་ཅད་གྲོགས་སུ་རེ། །ཕོ་མཐོང་ཐམས་ཅད་
ཁྱོ་རུ་རེ། །ཁྱིམ་བདག་བྱས་པའི་སྙིང་པོ་དེ། །བུ་མོ་ང་ཡི་སྟེང་དུ་བབས་པ་འདི་ལ་ལྟོས། །
ཀ་ཡེ་ད་རུང་གསོན་དང་ཕོ་སྐྱེས་ཀུན། །ཁྱེད་རྣམས་ལ་ཡོན་ཏན་འདི་རྣམས་བཤད་ན།
མཚང་འབྲུ་བའི་གཞི་ལས་མི་འདུག་སྟེ་དཔེ་ནི་རྒྱལ་པོ་ཟླ་བའི་སེང་གེར་ལྟོས། བུད་མེད་
གཅིག་གི་མ་ཆོག་པར། ལྔ་བརྒྱ་ཙམ་ནི་གཉེར་ཚགས་བྱས། ཐ་མ་རང་གཞན་སྡུག་བསྔལ་
ལ་སྦྱོར་བ་འདི་ལ་སོམས། གཞོན་ནུའི་དུས་ནས་རབ་ཏུ་བྱུང་ནས་ནི། དམ་ཆོས་ཚུལ་བཞིན་
བྱས་ན་ཅི་མ་རུང་། ཀ་ཡེ་གསོན་དང་འདིར་ཚོགས་འཁོར་འབངས་ཀུན། ལོང་མེད་འཆི་བ་
འདི་ལ་གཟིགས་མཛོད་དང་། སྔར་རྡོ་རྗེའི་སྐུ་ལུས་བརྙེས་པའི་སངས་རྒྱས་བཅོམ་ལྡན་
འདས་ཀྱང་སྐུ་མྱ་ངན་ལས་འདས། རང་སེམས་ལ་དབང་ཐོབ་པའི་སྒྲུབ་ཆེན་ཕོ་མོ་རྣམས་
ཀྱང་མྱ་ངན་ལས་འདས་པས། ངེད་རང་རྣམས་ཡུལ་མི་ཁྱིམ་མཚེས་ན་ཟླ་ན་མཉམ་དགྲ་
གཉེན་མ་ལུས་པ་ཐམས་ཅད་འཆི་བདག་གི་དྲུང་དུ་འགྲོ་བ་འདི་ལ་སོམས་དང་། ཁྱད་པར་
བུ་མོ་གཟུགས་ཀྱི་ཉི་མ་ང་ཡང་ད་ལྟ་ཁྱེད་རྣམས་ཀྱི་ཁྲོད་ན་ཡོད། སང་ཉིན་ཡུད་ཙམ་གྱི་
བར་དུ་སྙིང་རྗེ་མེད་པའི་གཤེད་མ་གསུམ་གྱིས་དུར་ཁྲོད་དུ་ཁྲིད་ནས་ཡན་ལག་སོ་སོར་
ཕྲལ་ཞིང་། །ཤ་ཁྲག་བསིལ་བུར་བགོས་ནས་བྱ་དང་གཅན་གཟན་ལ་སོགས་པར་བྱིན་པའི་
རྗེས། རུས་པ་དུམ་བུ་ཐོར་རེ་བ་དང༌། སྐུའི་ཉག་མ་ནར་རེ་བ་མིན་པ་མི་ལུས། དེ་སྐབས་
རྒྱལ་པོའི་བཙུན་མོ་གཟུགས་ཀྱི་ཉི་མ་ཡང་ཤི་འདུག་ཟེར་བའི་མིང་སྟོང་པ་ཙམ་མ་གཏོགས་
99



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མི་ཡོང༌། འདི་དག་ཁྱེད་རང་རྣམས་ཀྱིས་སེམས་ལ་སྦྱོར་དང་། དམ་ཆོས་མིན་པ་གཞན་
གྱིས་ཕན་པ་གདའ་ཡེ། འདི་དག་བསམས་ན་ཁྱེད་རྣམས་ད་ཐུག་ཐུབ་པ་དེ་ལེགས། ད་ནི་
ཁྱེད་རང་རྣམས་ཀྱང་འཆི་བ་ནམ་ཡོང་ཆ་མེད། སང་ཕོད་ད་ཚུན་གྱི་བར་དུ་སྡོད་པའི་གདེང་
སུ་ལ་ཡོད། ཁྱེད་རྣམས་ཀྱང་མལ་གྱི་ཐ་མ་ལ་ཉལ། ཟས་ཀྱི་ཐ་མ་གཅིག་ཟ། གཏམ་གྱི་ཐ་
མ་གཅིག་སྨྲ། སྐྱེམས་ཀྱི་མཐའ་མ་གཅིག་འཐུང་། དབུགས་སྔ་ཕྱིའི་རིམ་པ་མི་སླེབས་པར་
བརྩེགས། མིག་ཉེ་འབྲེལ་མཛའ་བཤེས་འཁོར་བཅས་ཀྱི་གདོང་ལ་ལྟ་ཞིང་སྐྱ་ལོག་ལོག
ཤིས་པ་ཚ་ལིང་ལིང་ནག་བུན་བུན། ཚེ་འདིའི་སྣང་བ་ནུབ། ཕྱི་མའི་སྣང་བ་ནི་ཤར། ལས་
ཀྱི་གཤིན་རྗེས་བར་དོའི་འཕྲང་ལ་ཁྲིད་པའི་ཚེ། ཉེ་འབྲེལ་འདི་ཙམ་གྱི་ནང་ནས། རང་ཉིད་
གཅིག་པོར་གྲོགས་མེད་པར་དེར་འཁྱམས་པའི་དུས། འཇིགས་སྐྲག་གི་སྡུག་བསྔལ་བཟོད་
གླགས་མེད་པ་མྱོང་དུས། བཟོད་དང་མི་བཟོད་སོམས་དང་། དེའི་དུས་སུ་བདག་ཏུ་འཛིན་
པའི་ལུས་འདི་ཤུལ་དུ་ལུས། ལས་དང་རྣམ་པར་སྨིན་པ་ཡིད་ཀྱི་རྣམ་ཤེས་དེ། གར་འགྲོ་ཆ་
མེད་དོ། །ཡ་ང་ཡེ་མིང་སྟོང་པ་གཅིག་ཏུ་མི་འགྲོ་སྟེ། །ལས་དབང་གི་བག་ཆགས་ཀྱིས་ནི།
རིགས་དྲུག་གནས་སུ་འཁྱམས་དགོས། དེ་དུས་ངན་སོང་གསུམ་དུ་སྐྱེ་བས། དེ་ཡང་དམྱལ་
བར་སྐྱེ་ན། སྲེག་པ་དང་། བཙོ་བ་དང་། བཤའ་བ་དང་། པགས་པ་བཤུ་བ་ལ་སོགས་པའི་
སྡུག་བསྔལ་བཟོད་གླགས་མེད་པ་ཡོད། དེ་བཟོད་དམ་མི་བཟོད།：ཕོད་དམ་མི་ཕོད། ནུས་
སམ་མི་ནུས། ཡང་ཡི་དྭགས་ཀྱི་གནས་སུ་སྐྱེ་ན་བཀྲེས་པ་དང༌། སྐོམ་པ་དང༌། དབུལ་ཞིང་
ཕོངས་པའི་སྡུག་བསྔལ་བཟོད་གླགས་མེད་པ་ཡོད། དེ་དག་བཟོད་དམ། ཕོད་དམ། ནུས་
སམ། ཡང་དུད་འགྲོའི་གནས་སུ་སྐྱེ་ན། གླེན་ལྐུགས་དང༌། བཀོལ་སྤྱོད་དང་། ཤ་དང་
པགས་པའི་ཕྱིར་དུ་འཆི་བའི་སྡུག་བསྔལ་བཟོད་གླགས་མེད་པ་ཡོད་པས། དེ་དག་བཟོད་
དམ། ཕོད་དམ། ནུས་སམ། དེས་ན་འཁོར་བ་གང་ལ་སྐྱེས་ཀྱང་སྐྱིད་ཅིང་བདེ་བ་མེད་པར་
སྡུག་བསྔལ་འབའ་ཞིག་ལས་མི་འདུག །འཁོར་བ་འདི་ལས་ཐར་ན་ཅི་མ་རུང་། ཀ་ཡེ་
་ ་ 100



གཟུགས་ཀྱི་ཉི་མའི་རྣམ་ཐར། །
གསོན་དང་ཁྱེད་རྣམས་ཆོས་སྒོར་ཞུགས་ནས་ཆོས་ཇི་ཙམ་བྱས་འདུག །ཆོས་གཏམ་བཤད་
པ་དང་ཁྱེད་རྣམས་ཀྱི་སྤྱོད་པ་དང་ཇི་ཙམ་མཐུན་འདུག།ཆོས་མིན་གྱི་བསམ་སྦྱོར་ངན་པ་
ཇི་ཙམ་མི་དགོས་པ་ལེགས་པར་སོམས་དང་། ང་ནི་ཁྱོད་ཚོའི་སེམས་ཀྱིས་གདེང་འདི་ལ་ཞེ་
རེ་ཁྲེལ། ཁོ་མོས་དམྱལ་བ་དང་། ཡི་དྭགས་བྱོལ་སོང་གི་ཡོང་ལུགས་རྣམས་ཞིབ་པར་
བཤད་ཀྱང་། ཁྱེད་ཚོའི་སེམས་ལ་བདེན་བསམས་པ་ཞིག་མི་འདུག །རང་སྲོག་འདྲེ་འགོང་
པོ་པེ་ཀར་བདུད་ཤ་ཟའི་ཚོགས་ཀྱིས་འཁྱེར་དོགས་པས་ཟོན་འདི་བྱེད་དོན་ཆུང་། ཁོ་མོས་
འདུས་བྱས་མི་རྟག་པ་ཡིན་ཚུལ་ཞིབ་པར་བཤད་ཀྱང་། ཕུང་པོ་བདག་འཛིན་གྱི་བློ་ཇེ་ཆེར་
འགྲོ་ལུགས་འདི། གློ་བུར་རྐྱེན་ངན་གྱིས་ཁྱེར་འགྲོ་རྒྱུར་ཞེ་ཟོན་འདི་བྱེད་དོན་ཆུང་། ཁོ་
མོས་ནམ་འཆི་ངེས་མེད་ཀྱི་ཆོས་ཡང་ཡང་བཤད་ཀྱང་། འཆི་བ་ཡོང་སྙམ་པ་མི་འདུག་སྟེ།
འཆི་བའི་ཚེ་ལྟོགས་པས་ཤི་དོགས་ཀྱི་ཞེ་ཟོན་འདི་བྱེད་དོན་ཆུང་། ད་དུང་ཁྱེད་རྣམས་ཉོན་
དང༌། དགེ་བ་མ་སྒྲུབ་པར་བདེ་བ་འབྱུང་དུ་རེ། ཚོགས་གཉིས་མ་བསགས་པོར་སངས་
རྒྱས་ཐོབ་ཏུ་རེ། རྫུན་དང་ཟོལ་ཟོག་རང་གིས་རང་ལ་བྱེད་པའི་སྙིང་རུལ་པོ་རྣམས། གཏན་
དུ་སྡུག་པའི་ལས་འགོ་མ་ཚུགས་ཤིག །ད་ནི་ཉིན་རྒྱུག་མཚན་རྒྱུག་བྱེད་པ་ལས་རབ་འཆི་
ཁར་བྲོད་པ་ཞིག་ཨེ་ཡོང་ལྟོས། འབྲིང་འཆི་ཁར་མི་འཚེར་བ་ཞིག་ཨེ་ཡོང་ལྟོས། ཐ་མ་འཆི་
ཁར་མི་འགྱོད་པ་ཞིག་ཨེ་ཡོང་ལྟོས། འཆི་ཁར་བྲོད་པ་དེ་རང་སེམས་སངས་རྒྱས་སུ་ངོ་
འཕྲོད་པ་ཡིན། འཆི་ཁར་མི་འཚེར་བ་དེ་དགེ་སྦྱོར་སྙིང་ཁོང་ནས་ནོན་པ་ཡིན། འཆི་ཁར་མི་
འགྱོད་པ་དེ་ཁས་བླངས་པའི་སྡོམ་པ་དམ་ཚིག་རྣམས་ཉེས་ལྟུང་གི་དྲི་མས་མ་གོས་པ་ཡིན།
འདི་དག་བློས་གང་ལྕོགས་ཀྱི་ངོས་ནས་ཉམས་ལེན་རེ་ཅིས་ཀྱང་མཛད་པར་ཞུ། དེའི་དུས་
སུ་སེམས་ཅན་ཐམས་ཅད་དྲིན་ཅན་ཕ་མ་ཡིན་ནོ་བསམས་པའི་སྒོ་ནས་བྱམས་དང་སྙིང་རྗེ་
དྲག་ཏུ་བསྒོམས་ཏེ། སེམས་ཅན་རྣམས་ཀྱི་དོན་དུ་བླ་ན་མེད་པའི་བྱང་ཆུབ་མཆོག་ཏུ་
སེམས་བསྐྱེད་ནས་བསླབ་པ་གསུམ་གྱིས་བསྐྱབ་པར་བྱ། ་རང་རྒྱུད་སྨིན་པར་བྱེད་པ་ཕ་
101



གངས་ཅན་སྐྱེས་མའི་དཔེ་ཚོགས་ལས། ་ཁྲོམ་དགེ་ཟླ་བ་སྒྲོན་མའི་དག་སྣང་སོགས། ་ ་
རོལ་ཕྱིན་པ་དྲུག་དང་། གཞན་རྒྱུད་སྨིན་པར་བྱེད་པ་བསྡུ་བ་བཞིའི་དངོས་པོ་བསྒྲུབས་ཏེ་
ཀློག་པ་དང་། ཐོས་པ་དང་། བསམ་པའི་སྒོ་ནས་ཉམས་ལེན་རེ་མཛད་པར་ཞུ། ཁོ་མོས་
ཀྱང་ཤི་རུང་གསོན་རུང་ཁ་ཆེམས་དེ་ལས་འཇོག་རྒྱུ་མེད་ཅེས་གསུངས་སོ། །འཁོར་
འབངས་ཐམས་ཅད་ཀྱི་རྒྱུད་ལ་ཆོས་ཀྱི་གོ་བ་དཔག་ཏུ་མེད་པ་སྐྱེས་སོ། །འཁོར་འབངས་
རྣམས་ཀྱིས་མོས་གུས་དྲག་པོའི་གདུང་ཤུགས་ཀྱིས་འདི་སྐད་ཅེས་ཞུས་སོ། །སེམས་ལ་
ངེས་སོ་བཀའ་དྲིན་ཤིན་ཏུ་ཆེ། །བྱིན་རླབས་ཞུས་སོ་རྗེ་བཙུན་མཁྱེན་པའི་གཏེར། །གསུང་
བཞིན་སྒྲུབ་བོ་འགྲོ་བའི་སྐྱབས་གཅིག་མ། །བྱིན་རླབས་ཞུས་སོ་འགྲོ་བའི་སྐྱབས་གཅིག་
མ༑ ༑གང་དུ་གཤེགས་ཀྱང་ཐུགས་རྗེས་གཟིགས་སུ་གསོལ། །ཞེས་ཞུས་ཤིང་། འདི་ནང་
ཚོགས་པའི་སྐྱེ་འགྲོ་ཕོ་མོ་རྒན་གཞོན་ཀུན་ན་རེ། འདི་འདྲ་བའི་ཆོས་ཟབ་ལ་རྒྱ་ཆེ་བ་མཁྱེན་
པ་ལ། ཆོས་མཛད་ལོང་མེད་པར་ཤིན་ཏུ་འཇིགས་པའི་གཤེད་མ་རྣམས་ཀྱིས་སྐུ་མཚར་ལ་
ཡིད་དུ་འོང་བ་ལྷའི་སྲས་མོ་འདྲ་བ་འདི་ལུས་དུམ་བུར་གཏུབས་ནས་དབང་མེད་དུ་བསྒྲལ་
བ་དེ་ཤིན་ཏུ་འོ་བརྒྱལ་ཟེར་ནས་ཐམས་ཅད་ངུས་པས། གཟུགས་ཀྱི་ཉི་མས་ཁྱེད་རྣམས་དེ་
ལ་འོ་བརྒྱལ་ཟེར་མི་དགོས། ཁོ་མོ་ད་ལྟ་འཆིའང་འགྱོད་པ་མེད། འགྱོད་མེད་གདེང་དང་
ལྡན་པའི་གླུ་འདི་གསུངས་སོ། །་་་་་་་་་་་་་་་
པ བསླུ་མེད་དཀོན་མཆོག་གསུམ་ལ་ཕྱག་འཚལ་ལོ། །འགྱོད་མེད་གདེང་ལྡན་བྲམ་
ཟེའི་བུ་མོ་ང་། །བླ་མའི་དྲུང་དུ་ཐོས་བསམ་སྒོམ་གསུམ་བྱས། །རྒྱལ་སྲིད་དག་ཀྱང་དམ་
པའི་ཆོས་ལ་བཀོད། །འཁོར་འབངས་རྣམས་ཀྱང་བྱམས་དང་སྙིང་རྗེས་བསྐྱངས། །ད་ལྟ་ཤི་
ཡང་ཁོ་མོ་འགྱོད་པ་མེད། །མི་འགྱོད་ལས་རེ་ཁྱེད་རང་རྣམས་ཀྱང་མཛོད། །སྡུག་བསྔལ་
དྲག་པོ་ཐོག་ཏུ་བབ་པའི་ཚེ། །གཞན་གྱི་སྡུག་བསྔལ་ཁུར་དུ་ཁྱེར་བ་ཡི། །བསམ་པ་མཐའ་
རུ་ཕྱིན་པའི་དགའ་བ་སྒོམས། །ད་ལྟ་ཤི་ཡང་ཁོ་མོ་འགྱོད་པ་མེད། །འགྱོད་མེད་ལས་རེ་
ཁྱེད་རང་རྣམས་ཀྱང་མཛོད། །གཏན་དུ་རང་དོན་སྐད་ཅིག་མ་བསམ་པར། །གཞན་དོན་
102



གཟུགས་ཀྱི་ཉི་མའི་རྣམ་ཐར། །
འབའ་ཞིག་སྙིང་ལ་སྒོམས་པར་བྱོས། །འདི་ནི་བྱང་ཆུབ་སྒྲུབ་པའི་གཙོ་བོ་ཡིན། །ད་ལྟ་ཤི་
ཡང་ཁོ་མོ་འགྱོད་པ་མེད། །མི་འགྱོད་ལས་རེ་ཁྱེད་རང་རྣམས་ཀྱང་མཛོད། །ཐམས་ཅད་
ཉེར་འཚེའི་དགྲ་བོར་གྱུར་ལགས་ཀྱང་། །བྱམས་སེམས་དགའ་བའི་འཛུམ་གྱིས་སྡུན་
བསུས་ཏེ། །བཟོད་པའི་གོས་དང་ནམ་ཡང་བྲལ་མ་མྱོང་། །ད་ལྟ་ཤི་ཡང་ཁོ་མོ་འགྱོད་པ་
མེད། །མི་འགྱོད་ལས་རེ་ཁྱེད་རང་རྣམས་ཀྱང་མཛོད། །དྲིན་གྱིས་བསྐྱངས་པའི་སྐྱེ་བོ་
མཐའ་དག་གིས། །ཞེ་སྡང་ཁྲོ་བོས་ཚིག་རྩུབ་ཚུར་སྨྲས་ཀྱང་། །དེ་དང་མ་ཁྲོས་དགའ་བའི་
འཛུམ་གྱིས་བསུས། །ད་ལྟ་ཤི་ཡང་ཁོ་མོ་འགྱོད་པ་མེད། །མི་འགྱོད་ལས་རེ་ཁྱེད་རང་
རྣམས་ཀྱང་མཛོད། །དངོས་འཛིན་འཁྲུལ་བས་གནས་ལུགས་མཐོང་ལ་སྒྲིབ། །འཁྲུལ་བའི་
གསེབ་ནས་གནས་ལུགས་བཙལ་དུ་མེད། །འཁྲུལ་བའི་དཀྱིལ་ནས་ཁོ་མོས་གནས་ལུགས་
རྙེད། །ད་ལྟ་ཤི་ཡང་ཁོ་མོ་འགྱོད་པ་མེད། །མི་འགྱོད་ལས་རེ་ཁྱེད་རང་རྣམས་ཀྱང་མཛོད། །
ཀ་ཡེ་དེ་སྐད་བྱ་བ་ཅི་ལ་ཟེར། །ཆོས་རྣམས་ཐམས་ཅད་རྟོག་པས་བཏགས་པ་ཡིན། །ཡོད་
པར་གྱུར་ན་འཛིན་མཁན་བརླག་པར་གྱིས། །མ་བརྟག་གྲགས་པར་མིང་ཡང་ཙམ་ཞིག་
ལུས། །མེད་པར་འཛིན་མཁན་དེ་ཡང་སྲོག་རྩ་ཆོད། །དོན་དམ་ཆོས་སྐུའི་རང་ཚུགས་མི་
ཐུབ་ན། །ཀུན་རྫོབ་སྒྱུ་ལུས་འཇིགས་ལ་ཡ་ང་མེད། །ད་ལྟ་ཤི་ཡང་ཁོ་མོ་འགྱོད་པ་མེད། །
མི་འགྱོད་ལས་རེ་ཁྱེད་རང་རྣམས་ཀྱང་མཛོད། །ཅེས་གསུངས་པས། འཁོར་འབངས་
རྣམས་བཙུན་མོ་ལ་མོས་གུས་དྲག་པོ་སྐྱེས་ཤིང་འཁོར་བའི་ཆོས་ལ་བློ་ལོག །བྱང་ཆུབ་
མཆོག་ཏུ་སེམས་བསྐྱེད་པར་གྱུར་ཅིང་སྔར་བས་ཀྱང་ཆོས་ཟབ་ལ་རྒྱ་ཆེ་བ་མང་པོ་གནང་
བས། བདག་ཅག་རྣམས་ཀྱི་སེམས་ལ་ཕན་ཞིང་སངས་རྒྱས་ཟེར་བ་དེ་རང་ཡིན་ནམ་སྙམ་
པ་བྱུང་། ད་རུང་མ་འོངས་ཚེ་རབས་ཐམས་ཅད་དུ་ཁྱེད་ཀྱི་རྗེས་སུ་འཛིན་པའི་སྨོན་ལམ་
ཞིག་སྩོལ་བར་ཞུ། བདག་ཅག་རྣམས་ཀྱང་སྐྱེ་བ་དང་། ཚེ་རབས་ཐམས་ཅད་དུ་ཁྱོད་ཀྱི་
ཞབས་དྲུང་དུ་སྐྱེ་བའི་གསོལ་འདེབས་ཞེས་ཞུས་པས། གཟུགས་ཀྱི་ཉི་མས། བདེ་ལེགས་
103 ་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཐམས་ཅད་ཀྱི་རྩ་བ་འདུན་པ་དང་སྨོན་ལམ་ལ་རག་ལས་པས་དེ་བཞིན་བགྱིད་གསུངས་
ཕྱོགས་བཅུའི་ཞིང་ཁམས་རབ་འབྱམས་ཐམས་ཅད་ནས། །རྒྱལ་བ་སྲས་དང་རང་
རྒྱལ་སློབ་མ་བཅས། །བླ་མ་ཡི་དམ་མཁའ་འགྲོ་ཆོས་སྐྱོང་སྲུང་། །དཔའ་བོ་དཔའ་མོ་དྲང་
སྲོང་སྨོན་ལམ་འགྲུབ། །བདག་གི་སྨོན་ལམ་འགྲུབ་པའི་དཔང་པོར་བྱོན། །དཀོན་མཆོག་
གསུམ་གྱི་ཞབས་ཀྱི་པད་མོའི་དྲུང་། །སྒོ་གསུམ་གུས་པས་ཕྱག་འཚལ་བ།།མཆོད་པ་
འབུལ་ཞིང་སྡིག་པ་སོ་སོར་བཤགས། །དགེ་བའི་རྩ་བར་རྗེས་སུ་ཡི་རངས་ཤིང་། །ཆོས་ཀྱི་
འཁོར་ལོ་རྒྱ་ཆེན་སྐོར་བ་དང༌། །མྱ་ངན་མི་གདའ་བཞུགས་པར་གསོལ་བ་འདེབས། །ལུས་
ངག་ཡིད་གསུམ་གྱི་སྒོ་ནས་དུས་གསུམ་དུ་བསགས་པའི་དགེ་བའི་རྩ་བ་ལ་བརྟེན་ནས།
ཤིན་ཏུ་འཇིགས་སུ་རུང་བའི་གཟུགས་ཅན་ཁ་དོག་ནག་ལ་བཞིན་མི་སྡུག་པའི་ཁྲོ་གཉེར་
ཅན། སྲོག་གཅོད་ཀྱི་གཤེད་མ་གསུམ་པོ་འདི་དག་གིས་ཡན་ལག་དང་ཉིང་ལག་རྣམས་ལ་
ལྕགས་སྒྲོག་དང་བདུད་ཞགས་ཀྱིས་བསྡམས་ཏེ། ་རལ་གྲི་དང་གྲི་གུས་བདག་གི་ལུས་
བཤའ་བ་དེ་བཞིན་དུ། བདག་གིས་ཀྱང་མ་འོངས་པ་ན། བདེན་པ་གཉིས་ཀྱི་ཞལ་གདངས་
ཤིང་། ཐབས་ཤེས་རབ་ཀྱི་མཆེ་བ་རྣོན་པོ་བརྩེགས་ནས། ཐོས་བསམ་སྒོམ་གསུམ་གྱི་རལ་
གྲི་རྣོ་ངར་འཛོམས་པ་དེ་ཁྱེར་ནས། ཁོང་གཤེད་མ་གསུམ་གྱིས་བདག་འཛིན་གྱི་བློ་ངན་
རྩད་ནས་གཅོད་པར་གྱུར། གཤེད་མ་རྣམས་ཀྱིས་ཁོ་མོའི་ཡན་ལག་དང་ཉིང་ལག་རྣམས་
ལྕགས་སྒྲོག་གིས་བསྡམས་པ་འདི་བཞིན་དུ། མ་འོངས་པ་ན་ཁོ་མོས་ཀྱང་ཁོང་རྣམས་ཀྱི་
དབང་པོའི་སྒོ་རྣམས་དང་ཡིད་ཀྱི་རྣམ་པར་ཤེས་པ་རྣམས། དྲན་པ་དང་ཤེས་བཞིན་གྱི་
ལྕགས་སྒྲོག་གིས་བསྡམས་པར་གྱུར་ཅིག །ཡང་ཁོང་རྣམས་ཀྱིས་ཁོ་མོའི་ལུས་ལ་རེ་བའི་
གོས་གཡོགས་ཤིང་། “སྐེ་ལ་བདུད་ཞགས་བརྒྱབ་ནས་ཟུར་མེད་ཀྱི་འཕྲང་ལ་ཁྲིད་པ་འདི་
བཞིན་དུ། བདག་གིས་ཀྱང་མ་འོངས་པ་ན་ཁོང་རྣམས་བག་ཡོད་ཤེས་བཞིན་གྱི་གོས་དག་
104་
104



་ གཟུགས་ཀྱི་ཉི་མའི་རྣམ་ཐར། ་
བགོས་ནས། བྱམས་དང་སྙིང་རྗེའི་ཞགས་པས་མགུལ་ནས་ཁྲིད་དེ་ཟུར་མེད་ཀྱི་འཕྲང་ལ་
ཚུད་པར་གྱུར་ཅིག །གཤེད་མ་འདི་དག་གིས་ཁོ་མོ་དུར་ཁྲོད་དུ་ཁྲིད་ནས་ཡན་ལག་དང་
ཉིང་ལག་རྣམས་སོ་སོར་ཕྲལ་ནས་ཤ་ཁྲག་རྣམས་དུམ་བུར་བསིལ་བ་བཞིན་དུ། མ་འོངས་
པ་ན་བདག་གིས་ཀྱང་ཁོང་རྣམས་ཀྱི་དུག་གསུམ་སོ་སོར་ཕྲལ་ཏེ། ཉེས་པ་དང་ལྟུང་བའི་
སྡིག་སྒྲིབ་རྣམས་བསིལ་བུར་གཏོང་ནུས་པར་གྱུར་ཅིག །གཞན་ཡང་རྒྱལ་པོ་ཟླ་བའི་སེང་
གེ་དང་ཁོ་མོའི་བར་དུ་དབྱེན་དང་ཕྲ་མས་གཡོ་སྒྱུ་བྱེད་པའི་སྡིག་བློན་རྣམས་ཀྱིས་ཐོག་
དྲངས་པའི་སྐྱེ་བོ་དང་བུད་མེད་ཇི་སྙེད་ཡོད་པ་དེ་དག་ཐམས་ཅད། མ་འོངས་པ་ན་ཁོ་མོས་
འཁོར་བ་དང་ངན་སོང་གི་བར་དུ་ངེས་འབྱུང་ལས་ཀྱི་དབྱེན་བཅུག་སྟེ། འཁོར་བ་དང་ངན་
སོང་རྟག་ཏུ་སྟོངས་ནུས་པར་གྱུར་ཅིག །གཞན་ཡང་ཁོ་མོ་ཕོ་བྲང་ནས་བཏོན་ཏེ་སྲོག་གཅོད་
གཤེད་མ་རྣམས་ལ་གཏད་ནས་དུར་ཁྲོད་དུ་སྐྱེལ་བ་འདི་བཞིན་དུ། བདག་གིས་ཀྱང་རྒྱལ་
པོ་འཁོར་དང་བཅས་པ་ཕོ་བྲང་ནས་བཏོན་ཏེ། ཡོངས་འཛིན་བཤེས་གཉེན་གྱི་ཕྱག་ཏུ་སྤྱད་
ནས་ཐབས་ཤེས་ཀྱིས་ཐང་ལ་ཁྲིད་དེ། མྱ་ངན་ལས་འདས་པའི་ཐང་ལ་སྐྱེལ་ནུས་པར་གྱུར་
ཅིག །མདོར་ན་ཁོ་མོའི་ཕྱིར་དུ་ཕྲག་དོག་དང་། འཁོན་འཛིན་དང་། ཞེ་སྡང་དང་། ང་རྒྱལ་
གྱི་སྒོ་ནས་སྡིག་པ་བསགས་པའི་སྐྱེ་བོ་རྣམས་ཀྱིས་སྡིག་པའི་ལས་བསགས་པའི་འབྲས་བུ་
སྡུག་བསྔལ་མྱོང་བས། ཁོ་མོས་བྱང་ཆུབ་མཆོག་ཏུ་སེམས་བསྐྱེད་ནས། སྒོ་གསུམ་གྱི་ལས་
ཅི་བྱས་པ་ཐམས་ཅད་ལ་ཕན་པ་དང་དགའ་བ་སྒྲུབ་པར་དམ་བཅའ་བས། དམ་བཅའ་
མཐར་ཕྱིན་ཞིང་ཁོ་མོས་སྐྱེ་འགྲོ་རྣམས་བསླུས་པར་གྱུར་ཅིག །དེ་ལྟར་དཀོན་མཆོག་
གསུམ་གྱིས་ཁོ་མོ་བསླུས་པར་གྱུར་ཅིག་ །དེ་ནས་དཀོན་མཆོག་གསུམ་གྱི་བྱིན་རླབས་དང་།
ཁོ་མོའི་ལྷག་བསམ་རྣམ་པར་དག་པའི་མཐུ་ལ་བརྟེན་ནས། ལུས་ངག་ཡིད་གསུམ་གྱི་སྒོ་
ནས་སྡིག་པའི་ལས་བསགས་པའི་སྐྱེ་བོ་འདི་རྣམས་དེའི་འབྲས་བུ་ངན་སོང་གི་སྡུག་བསྔལ་
ལས་གྲོལ་བར་གྱུར་ཅིག །ཡང་བདག་གི་ཕྱིར་དུ་མ་བཟོད་པར་ངུ་ཞིང་སྨྲེ་སྔགས་འདོན་
105



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
པའི་སྐྱེ་འགྲོ་ཕོ་མོ་ཕྱི་བཞིན་དུ་འབྲང་བ་འདི་དག་ཀྱང་། མ་འོངས་པའི་དུས་ན་ཁོ་མོས་ཆོས་
ཀྱི་འབྲེལ་བ་བྱིན་ནས་བདེ་ཆེན་གྱི་ཐང་ལ་བདེ་སྟོང་གི་གླུ་གར་རོལ་ཅིང་། ཉམས་རྟོགས་
ཀྱི་དགའ་བས་བྲོ་འཁྲབ་པར་གྱུར་ཅིག །མདོར་ན་ཁྱེད་རྣམས་ཇི་སྲིད་སངས་རྒྱས་མ་ཐོབ་
པའི་བར་དུ། ཁོ་མོས་ཆོས་དང་ཟང་ཟིང་གི་སྦྱིན་པ་དང་། སྙན་པར་སྨྲ་བ་དང་། དོན་སྤྱོད་པ་
དང༌། དོན་མཐུན་པ་ལ་སོགས་ཏེ་བསྡུ་བ་བཞིའི་སྒོ་ནས་འཁོར་དུ་བསྡུས་ནས། ཚུལ་
ཁྲིམས་རྣམ་པར་དག་པ་ཕོག་ནས་མདོར་བསྡུས་ཀྱི་ལམ་བསླབ་གསུམ་གྱི་རིམ་པ་ལ་
འགོད་ནུས་པར་གྱུར་ཅིག །དཀོན་མཆོག་རིན་ཆེན་གསུམ་གྱི་བདེན་པ་དང་། །བདག་གི་
ལྷག་བསམ་དག་པའི་མཐུ་སྟོབས་ཀྱིས། །རྣམ་དག་སྨོན་པའི་གནས་འདི་འགྲུབ་པར་ཤོག །
་ཅེས་གསུངས་ཤིང་འཁོར་འབངས་ལ་ད་ནི་ཁོ་མོ་འགྲོ་བའི་དུས་ལ་བབ་པས། ཁྱེད་
རྣམས་ཁོ་མོའི་བགེགས་མ་བྱེད་པར་རང་སར་ལོག་ལ་སྒོ་གསུམ་གྱི་སྒོ་ནས་ཆོས་དང་ཅི་
མཐུན་བྱོས་ཤིག །ཁྱེད་རྣམས་ཁོ་མོའི་ཕྱི་བཞིན་འབྲངས་ན་འདི་ནས་རྒྱང་གྲགས་གཅིག་
ཙམ་ཕྱིན་པའི་ས་ན། སྟག་དང་། གཟིག་དང་། དོམ་དང༌། ལྕེ་སྤྱང་ལ་སོགས་ཀྱིས་ཤ་དྲོན་
མོར་ཟ་བའི་འཇིགས་པ་ཡོད་དོ། །དེ་ནས་རྒྱང་གྲགས་གཅིག་སོང་བའི་ས་ན། བྱ་རོག་དང་།
འུག་པ་དང་། དུར་བྱ་ནག་པོ་ལ་སོགས་པས་འགྲོ་བཞིན་དུ་མིག་འབྲུ་ཞིང་ཀླད་པ་འཐོགས་
པ་ལ་སོགས་པའི་འཇིགས་པ་ཡོད་དོ། །དེ་ནས་རྒྱང་གྲགས་གཅིག་ཙམ་ཕྱིན་པ་ན་སྦྲུལ་
སྦྲུམ་འབྱིན་གྱི་ཁ་རླངས་ན་བུན་ལྟར་འཐིབས་ནས་ལུས་ཚལ་པར་གས་པའི་འཇིགས་པ་
ཡོད་དོ། །དེ་ནས་རྒྱང་གྲགས་གཅིག་ཙམ་ཕྱིན་ཙ་ན། ཤིན་ཏུ་འཇིགས་སུ་རུང་བའི་ཤ་ཟ་
སྲིན་པོའི་ཚོགས་ཀྱིས་ལུས་བམ་རིལ་དུ་བར་སྣང་ལ་ཁྱེར་བའི་འཇིགས་པ་ཡོད་དོ། །དེ་ནས་
རྒྱང་གྲགས་གཅིག་ཙམ་ཕྱིན་པའི་ས་ན། དུར་ཁྲོད་ཆེན་པོ་ཁྲག་མཚོ་འཁོལ་མ་ཞེས་བྱ་བ།
སྐྱེ་འགྲོ་ཐམས་ཅད་འདུ་བའི་ཞིང་། བདུད་དང་། སྲིན་པོ། བཙན་དང་། མ་མོ་ལ་སོགས་པ་
འདུ་བའི་ཕོ་བྲང་། དཔའ་བོ་མཁའ་འགྲོ་ལ་སོགས་པ་ཐམས་ཅད་ཚོགས་ཀྱི་འཁོར་ལོ་སྐོར་
106



གཟུགས་ཀྱི་ཉི་མའི་རྣམ་ཐར། །
བའི་གནས་མཆོག་དེ་ཉིད་དུ་བྱ་དང་གཅན་གཟན་རི་དྭགས་མི་རྣམས་སྲོག་དོར་བའི་ས་
ཞིག་ཡོད་པས། དེ་བས་ཁྱེད་རྣམས་རང་སར་ལོག་གཤེད་མ་འདི་གསུམ་ནི་དུར་ཁྲོད་
བདག་པོའི་ཚོགས་ལ་ལྟོ་སྐྱེལ་མི་ཡིན་པས་གནོད་པ་མི་བྱེད་དོ། །ཞེས་གསུངས་པ་དང་
གཤེད་མ་མི་གསུམ་པོས་གཟུགས་ཀྱི་ཉི་མ་བྱ་ཁྲས་ཁྱེར་བ་བཞིན་སྐད་ཅིག་ཉིད་ལ་དུར་
ཁྲོད་ཁྲག་མཚོ་འཁོལ་མའི་སར་ཁྱེར་ཏོ། །
དེ་ནས་གཤེད་མ་གཞོན་པ་གཉིས་གྲོས་བྱས་པར། བཙུན་མོ་ཡིད་དུ་འོང་བ་འདི་ལྟ་
བུ་ངེད་རང་གཉིས་ཀྱིས་གསོད་མི་ནུས་པ་འདུག །རྔན་པ་ཡང་རྒན་པ་རང་ལ་སྤྲོད། གསོད་
ཀྱང་ཁོ་རང་ལ་གསོད་དུ་འཇུག་པ་དྲག་ཅེས་ཁ་འཆམས་ནས། གཤེད་མ་རྒན་པ་ལ་བཙུན་
མོ་འདི་གསོད་ཀྱང་ཁྱོད་རང་གིས་སོད། རྔན་པ་ཡང་ཁྱོད་རང་ཁྱེར་ཟེར་བས། རྒན་པ་ན་རེ།
འོ་དེ་བཞིན་བྱེད་དོ་རྔན་པའང་ང་རང་འཁྱེར་རོ། །ཟེར་རལ་གྲི་བཏོན་ནས། གཟུགས་ཀྱི་ཉི་
མའི་སྐེ་དང་ཡན་ལག་རྣམས་གཅོད་པར་བརྩམས་པས། བཙུན་མོ་དེ་ཤིན་ཏུ་མཚར་ཞིང་
མཛེས་དྲགས་པའི་སྟབས་ཀྱིས། ཁོས་ཀྱང་གསོད་མི་ནུས་པར་ཕྱིར་ལོག་སྟེ་གཞོན་པ་
གཉིས་ལ་སྨྲས་པ། རྔན་པ་ཡང་ཁྱེད་རང་གཉིས་ཁྱེར། སྲོག་ཀྱང་ཁྱོད་རང་གཉིས་པོས་ཆོད་
ཅིག །ངས་ནི་གསོད་མི་ནུས་པ་འདུག་གོ་ཞེས་སྨྲས་སོ། །ཁོ་གཉིས་ན་རེ། འོ་ན་དེ་བཞིན་
མ་བྱས་པ་ལ་ཐབས་མེད་ཟེར་ནས་ཁོང་གཉིས་པོས་ཀྱང་གསོད་པར་བརྩམས་པས། སྐུ་
ལུས་མཚར་དྲགས་པའི་སྟབས་ཀྱིས་ཁོང་གཉིས་པོས་ཀྱང་གསོད་མ་ནུས་པར་ཕྱིར་ལོག་སྟེ་
གཤེད་མ་མི་གསུམ་པོ་གྲོས་བྱས་ནས། ད་ནི་ངེད་རང་གསུམ་གྱིས་ནི་གསོད་མི་ནུས་པ་
འདུག །མ་བསད་པར་ཡུལ་དུ་ཕྱིན་ན་ནི། རྒྱལ་པོའི་རྔན་པ་ག་ལ་ཡོད། རང་ཅག་མི་རྒྱུད་
རྩོད་ནས་ཆོད་པའི་ནག་ཕོག །དེ་བས་དུར་ཁྲོད་ཀྱི་དབུས་སུ་དོ་ནུབ་བཞག་ན། ངེད་རང་
གིས་གསོད་མ་དགོས་པར་གཅན་གཟན་ཤ་ཟའི་ཚོགས་ཀྱིས་ཤ་ཁྲག་རྗེན་པར་ཟ་ལས་ཆེ།
དེ་བཞིན་འཐད་ཟེར་གཤེད་མ་རྒན་པ་དེས་སྨྲས་ནས། ཉི་མ་ནུབ་པ་དང་གཟུགས་ཀྱི་ཉི་མ་
107



ལ
་
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དུར་ཁྲོད་ཀྱི་དབུས་སུ་ཁྱེར་ནས་ལྕགས་སྒྲོག་རྣམས་བཀྲོལ། རེ་བའི་གོས་ཕུད་ནས་གཅེར་
བུར་སྐྱེ་འགྲོ་ཐམས་ཅད་ཀྱི་ཤ་ཁྲག་འཇོག་སའི་གདན་རྡོ་ལེབ་ཆེན་པོ་ཁྲག་ཞག་ཁྲིལ་ཞེས་
བྱ་བ་གཅིག་འདུག་པ་དེའི་སྟེང་དུ་གན་རྐྱལ་དུ་བཞག་ནས་ཕྱོགས་བཞི་འོད་མའི་ཕུར་པ་
བཞི་ལ་བཅིངས་ཏེ། ཁོང་རང་གཤེད་མ་གསུམ་པོ་དེ་ནས་རྒྱང་གྲགས་གཉིས་ཙམ་གྱི་ས་ན་
བྲག་བྱ་སྐྱིབས་ཚལ་ཞེས་བྱ་བ་དེར་བཞུད་དོ། །
དེ་དུས་བཙུན་མོ་གཟུགས་ཀྱི་ཉི་མས་རོ་སྙོམས་ཀྱི་ངང་ནས་སྤྱོད་འཇུག་འདི་སྐད་
ཅེས་གསུངས་སོ། །བཀའ་དྲིན་ཆེ་འོ་བསླུ་མེད་དཀོན་མཆོག་གསུམ། །བསམ་པ་ཐོག་ཏུ་
ཁེལ་ནས་བྱུང་། །ཁོ་མོའི་ཚེ་སྲོག་དབང་རླུང་དང་། །འབྱུང་བཞི་འདུས་པའི་སྒྱུ་ལུས་ལ། །
བླ་མ་ཡི་དམ་མཁའ་འགྲོ་དང་། །དཔའ་བོ་ཆོས་སྐྱོང་སྲུང་མའི་ཚོགས། །དོ་ནུབ་མགོན་
སྐྱབས་ཞུ་རེ་ཆེ། །དོ་ནུབ་ར་མདའ་སྦྲན་རེ་ཀན། །དོ་ནུབ་ལན་ཆགས་སྟོན་མོ་འཇལ། །དོ་
ནུབ་འཁོར་འདས་ཤ་རུས་ཕྱེ། །དོ་ནུབ་ཤ་ཁྲག་སྟོན་མོ་འགྱེད། །ཡ་གི་སྲིད་པའི་རྩེ་མོ་ནས། །
མ་གི་དམྱལ་ཁམས་བཅོ་བརྒྱད་ཡིན། །མ་ཚང་མེད་པ་གནས་འདིར་འཁོད། །སྟོང་ཕྲག་
བརྒྱད་ཅུའི་བགེགས་ཀྱི་ཚོགས། །གདོན་རིགས་སུམ་བརྒྱ་དྲུག་ཅུ་དང་། །ལྷ་ཀླུ་གནོད་སྦྱིན་
འབྱུང་པོ་དང་། །ཤ་ཟ་གྲུལ་བུམ་སྲིན་པོའི་ཚོགས། །ལྟོ་ཕྱེ་དབང་ཕྱུག་ཡི་དྭགས་རྣམས། །
ཤ་བགོས་རོགས་ལ་སླེབས་པར་ཤོག །ཤ་ཡི་རི་ལ་ཧབ་ཞིམ་ཟོས། །ཁྲག་དཀྲུག་རོགས་ལ་
སླེབས་པར་ཤོག །ཁྲག་གི་མཚོ་ལ་ཧུབ་སྐོར་གྱིས། །ཤ་བཤུ་རོགས་ལ་སླེབས་པར་གྱིས། །
མི་ལྤགས་གཡང་གཞིས་གོས་སུ་གོན། །རང་ཉིད་གཅེས་པར་འཛིན་པ་མཱ་ར་ཡ། །རང་
འདོད་འགོང་པོའི་སྟེང་དུ་ཛ་ལ་རམ། །བདག་གི་འཛིན་པའི་སྟེང་དུ་ཧཱུཾ་ཧཱུཾ། །ང་བདག་རྒྱལ་
པོས་སྟེང་དུ་ཕཊ་ཕཊ། །ཆགས་མེད་ཞེན་མེད་སྟེང་དུ་སྭ་ཧཱ། །འདི་ལྟར་ཤ་ཁྲག་མཆོད་སྦྱིན་
རྒྱ་མཚོ་འདི། །བདེ་གཤེགས་རྒྱལ་བ་སྲས་བཅས་མཉེས་པ་དང་། །འགྲོ་དྲུག་བཀྲེས་སྐོམ་
དབུལ་ཕོངས་སེལ་བ་དང་། །ལན་ཆགས་བུ་ལོན་ཤ་འཁོན་ཁྱེར་གྱུར་ནས། །ཟག་མེད་བདེ་
108



གཟུགས་ཀྱི་ཉི་མའི་རྣམ་ཐར། ་ ་
བས་འགྲོ་དྲུག་ཚིམས་པར་ཤོག །ཅེས་གསུངས་པའི་མོད་ལ་གཅན་གཟན་ཤ་ཟའི་ཚོགས་
ཇི་སྙེད་མཆིས་པ་དེ་དག་ཐམས་ཅད་དད་ལྡན་གྱི་སློབ་མས་ཡོངས་འཛིན་གྱི་བཤེས་གཉེན་
རྙེད་པ་ལྟར། ལ་ལས་ཕྱག་འཚལ། ལ་ལས་སྐོར་བ་བྱེད། ལ་ལས་མཆོད་པ་འབུལ། ལ་
ལས་སྡིག་བཤགས་ཕུལ། ལ་ལས་བསྟོད་ཅིང་གསོལ་བ་འདེབས་པའི་རྣམ་འགྱུར་དུ་མ་
དང་ལྡན་པའི་སྒོ་ནས། གུས་པའི་ཚུལ་གྱིས་ཐམས་ཅད་གཟུགས་ཀྱི་ཉི་མའི་དྲུང་ན་འཁོད་
པར་གྱུར་ཏོ། ། ་་།
དེ་ནས་ནམ་ལངས་པ་དང་གཤེད་མ་གསུམ་ལྟ་རུ་ཕྱིན་པས། ཤ་ཟ་སྲིན་པོའི་ཚོགས་
དང་སྟག་གཟིག་དོམ་དྲེད་ལྕེ་སྤྱང་ལ་སོགས་པ་གཅན་གཟན་རྣམས་ཀྱིས། བཙུན་མོ་
གཟུགས་ཀྱི་ཉི་མ་ལ་གནོད་པ་ག་ནས་བྱེད། གུས་པའི་ཚུལ་གྱིས་མོའི་ཞབས་ལ་བཏུད་དེ་
རྣམ་འགྱུར་དུ་མ་བྱེད་ཅིང་འདུག་གོ། །ཤ་ཟ་སྲིན་པོའི་ཚོགས་དང་གཅན་གཟན་དེ་དག་
གིས་གཤེད་མ་མི་གསུམ་མཐོང་བ་དང་སྔར་ཡིན་ན་བག་ཕེབས་པའི་ཚུལ་གྱི་དགའ་བའི་
རྣམ་འགྱུར་བསྟན་པ་ཡིན་ཀྱང་། དེང་དུས་དགྲ་མཐོང་བ་ལྟར་འཇིགས་པའི་སྐད་ཀྱི་ང་རོ་
དང་མི་སྡུག་པའི་བཞིན་དག་གཉེར་ནས། དྲག་པོས་མཆེ་བ་གཙིགས་ཏེ་མཇུག་མ་གཡུགས་
ཤིང་ས་ལ་བརྡབས་པས། དེ་དུས་གཤེད་མ་མི་གསུམ་པོས་ནི་བསད་མི་ནུས་པར་འདུག །
གཅན་གཟན་སྲིན་པོའི་ཚོགས་ཀྱིས་ནི་མི་ཟ་བས་མི་ཆོག །དད་པ་དང་གུས་པའི་ཚུལ་གྱིས་
ཞབས་ཏོག་བྱེད་ཅིང་འདུག །འདི་མ་བསད་པར་ངེད་རང་གསུམ་རང་ཡུལ་དུ་ཕྱིན་ན།
རྒྱལ་པོའི་བྱ་དགའ་མཐོང་གཟོས་ག་ལ་ཡོད། ལུས་སྲོག་ལ་ནག་ཕོག་ཉེན་ཆེ། དེ་བས་ངེད་
རང་གསུམ་ཡུལ་ལུང་མི་གཅིག་པའི་སར་བྲོས་འགྲོ། གཟུགས་ཀྱི་ཉི་མ་ཡང་སྔར་མོ་རང་
ཡོང་བའི་སར་བཏང་ན་འཐད་ཟེར་ཁ་འཆམས་ནས། གཟུགས་ཀྱི་ཉི་མ་རྒྱང་ཕུར་བཞི་ལ་
བཏགས་པ་ལས་བཀྲོལ་ཏེ། བཙུན་མོ་ལ་འདི་སྐད་ཞུས། ཁྱེད་རང་སྔར་ག་ནས་འོངས་
པའི་སར་ལོག་བྱོན། ངེད་རང་རྣམས་ཁྱེད་གསོད་མི་ཕོད་པར་འདུག་པས། ཡུལ་ལུང་མི་
་ 109



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གཅིག་པའི་སར་བྲོས་འགྲོ། ཁྱེད་ཀྱི་རྗེས་སུ་འཛིན་པའི་སྨོན་ལམ་ཞིག་ཞུ་ཞེས་ཞུས་པས།
བཙུན་མོས་འདི་སྐད་ཅེས་གསུངས་སོ། །བདག་གིས་དུས་གསུམ་བསགས་པའི་དགེ་བ་
ཡིས། །གཤེད་མ་མི་གསུམ་ཚེ་རབས་ཐམས་ཅད་དུ། །ཉོན་མོངས་དུག་ལྔའི་རྩ་བ་ཀུན་
སྤངས་ནས། །ལུས་ངག་ཡིད་གསུམ་དགེ་ལ་སྤྱོད་པར་ཤོག །བདག་ཅག་མི་བཞི་ཁོ་མོའི་
དགེ་རྩ་ཡིས། །བླང་དོར་བདེན་བཞིའི་གནས་ལ་མཁས་གྱུར་ནས། །འབྲས་བུ་སྐུ་བཞིའི་གོ་
འཕང་འགྲུབ་པ་དང་། །བསྡུ་བ་རྣམ་བཞིའི་འགྲོ་དོན་འཕེལ་བར་ཤོག །མར་གྱུར་འགྲོ་ལྔའི་
སྐྱེ་བོ་ཐམས་ཅད་ལ། །ཉོན་མོངས་དུག་ལྔ་འཇོམས་པའི་ཆོས་བསྟན་ནས། །ཐེག་མཆོག་
ལམ་ལྔའི་ས་ལ་འཁོད་པ་དང་། །བདེ་གཤེགས་སྐུ་ལྔའི་གོ་འཕང་ཐོབ་པར་ཤོག །དེང་ནས་
བཟུང་སྟེ་ཚེ་རབས་ཐམས་ཅད་དུ། །ཁྱེད་ཅག་རྣམས་དང་ནམ་ཡང་མི་འབྲལ་ཞིང་། །
གནོད་སེམས་ཁོང་ཁྲོ་གདུག་པའི་སེམས་བོར་ནས། །ཕན་ཚུན་ཐམས་ཅད་དགའ་ཞིང་ .
མཐུན་པར་ཤོག །ཉོན་མོངས་དབང་གིས་སྲིད་པའི་གྲོང་ཁྱེར་དུ། །འགྲོ་དྲུག་འཁོར་བར་
ལས་ཀྱིས་འཁྱམས་ན་ཡང་། །ཞེ་སྡང་ཁྲོ་བོའི་གཏམ་ཚིག་མི་ཐོས་པར། །མ་བུ་བཞིན་དུ་
རྟག་ཏུ་མཐུན་པར་ཤོག །འདི་ནས་བཟུང་སྟེ་བདག་ཅག་སྐྱེ་འགྲོ་ཀུན། །ཐུགས་རྗེ་ཆེན་པོས་
རྗེས་སུ་འཇུག་པའི་མཐུས། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་། །ཕན་ཚུན་
གཅིག་སེམས་གཅིག་གིས་འཛིན་པར་ཤོག །ཅེས་གསུངས་པ་དང་། ཡང་གཤེད་མ་ལ་ཁྱེད་
རྣམས་ཀྱིས་ཁོ་མོ་དུར་ཁྲོད་ནས་བཏང་སྟེ་ཚེ་སྲོག་སྐྱབས་པ་དེ་བཞིན་དུ། བདག་གིས་ཀྱང་
ཁྱོད་གསུམ་འཁོར་བའི་བཙོན་ར་ནས་བཏོན་ཏེ། ཐར་པའི་ལམ་སྣེ་ལ་བཅུག་སྟེ་མྱ་ངན་
འདས་པའི་བདེ་བ་ལ་འགོད་པར་བྱའོ། །ཞེས་གསུངས་པས། གཤེད་མ་གསུམ་གྱིས་ཀྱང་
ཁོ་རང་ཚོའི་རྒྱན་གོས་དང་མཚོན་ཆ་ལ་སོགས་པ་རྣམས་ཕུལ་ཏེ། མི་དགེ་བཅུ་སྤངས་པའི་
སྡོམ་པ་བླངས་ནས། ད་ནི་ཕྱིན་ཆད་ནག་པོའི་ལས་འདི་ལྟ་བུ་མི་བགྱིས་པར། དཀར་པོ་
དགེ་བའི་ལས་འབའ་ཞིག་བྱེད་དོ་ཟེར་ནས་ཡུལ་ལུང་ཕྱོགས་མི་གཅིག་པའི་སར་བྲོས་
110 ་ ་



གཟུགས་ཀྱི་ཉི་མའི་རྣམ་ཐར།
སོང་ངོ་། །བཙུན་མོ་གཟུགས་ཀྱི་ཉི་མ་ཡང་སྔར་སྐྱེས་པའི་ཡུལ་ཕྱོགས་སུ་ཡབ་སྒོམ་ཆེན་
དང་མཇལ་སྙམ་ནས་ཐུགས་དགའ་སྤྲོ་དང་བཅས་བྱོན་ནོ། །འདི་ཡན་ཆད་ཡིད་མཐུན་པའི་
བར་དུ་ཕྲ་མ་བཅུག་ནས་ཕྲལ་བའི་ལེའུའོ།། །། །
ད་ནི་མ་ཉེས་པའི་ནམ་མཐའ་ནས་ལངས་པའི་ལེའུ་འཆད་པ་ལགས་སོ། །དེ་ནས་
བཙུན་མོ་གཟུགས་ཀྱི་ཉི་མ་མོ་རང་གི་ཡབ་སྒོམ་ཆེན་བཞུགས་པའི་གནས་དབེན་པའི་
ནགས་དེར་སླེབས་ཙ་ན། ལྗོན་ཤིང་གི་ལོ་འབྲས་རྣམས་རང་སར་བསྐམས་ཤིང་། མི་རོ་
རེངས་པ་ལྟར་སོང་ནས་བྱ་ཀ་ལ་པིང་ཀ་ལ་སོགས་པའི་སྐད་སྙན་སྒྲོག་པའི་བྱ་རྣམས་ཀྱང་
དེར་མི་གནས་པར་ཡུལ་གཞན་དུ་སོང་འདུག །ཡན་ལག་བརྒྱད་དང་ལྡན་པའི་མཚེའུ་དང་
རྫིང་བུ་ལ་སོགས་ཀྱང་རང་སར་བསྐམས་ནས་ཀོ་དོང་དུ་ལྟུང་། མེ་ཏོག་ཨུཏྤལ་དང་པད་མ་
གེ་སར་ལ་སོགས་པའི་མེ་ཏོག་རྣམས་ཀྱང་གསར་པ་མི་སྐྱེ། རྙིང་པ་རྣམས་ཀྱང་བསྐམས་
སོང་ནས་མི་འདུག །རླུང་དམར་པོ་དང་སྐྱ་བ་དང་ནག་པོ་ལ་སོགས་པས་ས་གཞི་འགྲིབ་
འགྲོ་བ་ཙམ་ཁེབས། འཇག་མའི་སྤྱིལ་བུ་གཉིས་ཀྱང་བྱ་ཚང་དབྱུག་པས་དཀྲུགས་པ་ལྟར་
ཐོར་རེ་ལོང་ངེར་སོང་ཞིང་། དུད་འགྲོ་ཤྭ་མོ་གཅིག་མིན་པ་གཞན་གཅན་གཟན་དང་རི་
དྭགས་ཀྱི་ཚོགས་གཅིག་ཀྱང་མི་གནས་ཤིང་། ཤྭ་བ་མོ་དེ་ཡང་བཟའ་བཏུང་ལ་སོགས་དོན་
དུ་མི་གཉེར་བར་འཇག་མའི་སྤྱིལ་བུ་ཧྲུལ་པོ་དེ་ལ་སྔས་བྱས་ཏེ་ཉལ་འདུག་པ་ལ།
གཟུགས་ཀྱི་ཉི་མའི་ཐུགས་ལ། ཡབ་སྒོམ་ཆེན་དེ་ཉིད་ཡུལ་གཞན་ཞིག་གི་རྒྱལ་པོའམ།
ཁྱིམ་བདག་རྗེ་དཔོན་ནམ། ཡང་ན་རྗེ་དཔོན་གྱི་རིགས་ཤིག་ནས་མཆོད་གནས་ལ་གདན་
དྲངས་པ་ཡིན་ནམ། ཡང་ན་འདི་བས་ཀྱང་དབེན་པའི་གཡའ་ཁྲོད་གངས་ཁྲོད་གཅིག་ཏུ་
ཐུགས་དམ་ལ་གཤེགས་པ་ཡིན་ནམ་བསམས་ནས། འཇག་མའི་སྤྱིལ་བུ་དེའི་རྩར་ཕྱིན་
པས། འཇག་སྤྱིལ་གོག་པོ་དེའི་ནང་ན་བླ་མའི་ཕྱག་དྲིལ་དང་ཅང་ཏེའུ་ལ་སོགས་པ་རྣམས་
མ་ཉམས་འདུག་ཅིང་། ན་བཟའ་ཆོས་གོས་སྣམ་སྦྱར་དེ་ནི་ཕྱེད་ས་འོག་ཏུ་ནོན་ནས་རུལ་
11 1



གངས་ཅན་སྐྱེས་མའི་དཔེ་ཚོགས་ལས། ། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སོང་བའི་སྟེང་ན་ཟླ་པོ་ལ་སོགས་པའི་སྔོ་སུད་སྐྱེས་ནས་འདུག །ཕྱག་དཔེའི་རིགས་རྣམས་
འཇག་མ་བཞིན་ཐམས་ཅད་འཛིང་སོང་འདུག་པ་ལས་བུ་མོ་གཟུགས་ཀྱི་ཉི་མའི་ཐུགས་ལ།
སྐུ་ཆས་འདི་རྣམས་ཡོད་ལུགས་ཀྱིས་ངའི་བླ་མ་དེ་ཡུལ་གཞན་དུ་རྒྱལ་པོ་དང་ཁྱིམ་བདག་
རྗེ་དཔོན་གྱིས་གདན་མ་དྲངས་ཤིང་། གཡའ་ཁྲོད་གངས་ཁྲོད་ལ་མ་བྱོན་པར་ཐག་ཆོད། མྱ་
ངན་ལས་འདས་པ་ཡིན་སྙམ་ནས་བླ་མའི་སྐུའི་སྤུར་གདུང་ལ་སོགས་པའི་དུམ་བུ་རེ་ཡོད་
པར་སྙམ་ནས་བཙལ་བས་མ་རྙེད། འཇག་སྤྱིལ་གྱི་རྩར་བྱོན་ནས་གདུང་ཤུགས་དྲག་པོས་
མཆི་མ་ཆར་པ་ལྟར་བབས་པའི་ངང་ནས་གསོལ་བ་འདི་ལྟར་བཏབ་བོ། ། ་་
རྗེ་གསུམ་ལྡན་གྱི་བླ་མ་རིན་པོ་ཆེ། །ཕ་འགྲན་ཟླ་བྲལ་བ་ཆོས་ཀྱི་སྐུ། །ཁྱོད་མི་
འགྱུར་རྡོ་རྗེའི་སྐུ་བརྙེས་ཀྱང་། །བདག་བུ་མོའི་མདུན་དུ་མ་བཞུགས་པར། །གནས་འོག་ ་
མིན་མཁའ་སྤྱོད་དག་པའི་ཞིང་། །ཁྱེད་གང་ན་བཞུགས་ཀྱང་ཐུགས་རྗེས་ཟུངས། །བདག་
བུ་མོའི་ངག་ལ་བྱིན་གྱིས་རློབས། །སྐུ་སྤྲུལ་སྐུའི་སྣང་བ་བསྟན་དུ་གསོལ། །ཞེས་གདུང་
ཤུགས་དྲག་པོས་གསོལ་བ་འདི་ལྟར་བཏབ་པས། འཇའི་རྣམ་པའམ་འོད་ཀྱི་རྣམ་པ་འདྲ་
ཞིག་འཇག་སྤྱིལ་གྱི་ནང་དུ་འོད་དམར་སྒོར་སྒོར་ཕྱུང་ནས་དུད་འགྲོ་ཤྭ་མོ་དེའི་སྤྱི་གཙུག་ཏུ་
འཐིམ་སོང་ངོ༌། །དེ་ནས་ཤྭ་མོ་ལངས་ཏེ་སྣ་ཁྲི་ཁྲི་བ་ལན་གསུམ་བྱས། སྤུ་རྩེའི་ཟིལ་པ་
རྣམས་སྤྲུག །འཇག་སྤྱིལ་ལ་སྐོར་བ་ལན་གསུམ་བྱས་ཏེ་ཤར་ཕྱོགས་སུ་སོང་ངོ་། །
དེ་ནས་བུ་མོ་གཟུགས་ཀྱི་ཉི་མས་ཀྱང་ཤྭ་མོ་དེའི་རྟིང་བདས་པས། གཞུ་འདོམ་ལྔ་
བརྒྱ་ཙམ་གྱི་ས་ན། འོད་ཀྱི་གོང་བུ་གུར་ཕུབ་པ་ལྟ་བུ་ཞིག་ལ། མི་མ་ཡིན་གྱིས་མཆོད་སྐོར་
བྱེད་ཅིང་འདུག་པས། དེ་མ་ཐག་ཏུ་བུ་མོ་གཟུགས་ཀྱི་ཉི་མས་ཡན་ལག་བདུན་པའི་ཕྱག་
དང་མཆོད་པ་ཕུལ་ནས། འོད་ཀྱི་གོང་བུའི་ནང་འཛུལ་དུས། རྗེ་རིན་པོ་ཆེ་བླ་མའི་སྐུ་གདུང་
ནས་འཕགས་པ་ཐུགས་རྗེ་ཆེན་པོའི་སྐུ་མཚོན་གང་བ་གསལ་ཞིང་དྭངས་ལ་རྙོག་པ་མེད་པ་
གཅིག་འཁྲུངས་འདུག་པ་དེ་དང་རིང་བསྲེལ་མ་གྷ་ཏའི་བྲེ་གང་ཙམ་རྙེད་དོ། །དེ་ནས་ཡང་
112



གཟུགས་ཀྱི་ཉི་མའི་རྣམ་ཐར།
འོད་ཀྱི་གོང་བུ་དེ་ཤྭ་མོ་ལ་འཐིམ། དེ་མ་ཐག་ཤྭ་མོ་ལངས་ནས་གཟུགས་ཀྱི་ཉི་མ་ལ་སྐོར་བ་
ལན་གསུམ་བྱས་ཏེ་སྤྱིལ་གྱི་ནང་དུ་སོང་ངོ༌། །དེ་ནས་བུ་མོ་གཟུགས་ཀྱི་ཉི་མས་ཀྱང་འཇག་
སྤྱིལ་ནང་ནས་བླ་མའི་ན་བཟའ་ཉག་ཉིག་དུམ་བུ་རྣམས་བསྡུས་ནས་མོ་རང་གི་གོས་གཅིག་
བཅོས། བླ་མའི་ཕྱག་དཔེ་རྣམས་བལྟས་པས་ཕྱེད་ཙམ་གོ་བར་གདའ། བླ་མའི་ཐུགས་དམ་
གྱི་ཕྲེང་བ་ཤིང་ལས་བྱས་པ་དང་། ཤེལ་ལས་བྱས་པ་དང་། ཐོད་པ་ལས་གྲུབ་པ་རྣམས་
ཐོར་སོང་འདུག་ཅིང་། དེ་རྣམས་བསྡུས་པས་སྣ་ཚོགས་ཕྲེང་བ་བརྒྱ་རྩ་གཅིག་བྱུང་བ་དེ་
རྣམས་ཕྱག་མཆོད་ཀྱི་རྟེན་བྱས། ད་ནི་ཡུལ་གཞན་དུ་ཕྱིན་ནས་བླ་མ་བཟང་པོ་ནི་བཙལ་ན་
ཡང་རྙེད་པར་དཀའ་བའི་སྟེང་དུ། རང་གཟུགས་འདི་སྐྱེ་དམན་ལ་ཐུག་སྟེ་ལུས་དགྲར་
ལངས་ནས་ཆོས་ཀྱི་བར་ཆད་དུ་འགྱུར་ཉེན་ཆེ། དེ་བས་གནས་འདི་ཉིད་ལ་འདུག་ནས་བླ་
མ་ལ་གསོལ་བ་བཏབ་སྟེ་ཕྱག་རྒྱ་ཆེན་པོའི་མཆོག་གི་དངོས་གྲུབ་ཅིག་བསྒྲུབས་ནས་
སེམས་ཅན་གྱི་དོན་བྱེད་ན་ཅི་མ་རུང་སྙམ་དེར་སྒྲུབ་པ་ལ་རྩེ་གཅིག་ཏུ་བཞུགས་པས། དེའི་
ཡོན་ཏན་གྱིས་ལྗོན་ཤིང་དང་། མེ་ཏོག་དང་། བྱ་ཀ་ལ་པིང་ཀ་ལ་སོགས་པའི་སྐད་སྙན་སྒྲོག་
པའི་བྱ་རྣམས་ཀྱང་སྔར་བཞིན་བྱུང་བར་གྱུར་ཏོ། །
བུ་མོ་ལོ་བཅུ་གཉིས་ཀྱི་བར་དུ་བླ་མ་ལ་གསོལ་བ་བཏབ་ཅིང་། ཕྱག་རྒྱ་ཆེན་པོའི་
བསྙེན་སྒྲུབ་ལ་ཇི་ལྟར་འབད་ཀྱང་། སྔར་བླ་མས་གསུངས་པའི་བཀའ་དང་འགལ་ཞིང་
ཞལ་གདམས་རྣམས་ཉམས་སུ་མ་བླངས་པའི་ལས་དང་རྣམ་པར་སྨིན་པ་ལ་བརྟེན་ནས།
ལོ་བཅུ་གཉིས་ཀྱི་བར་དུ་དཀའ་ཐུབ་ཇི་ཙམ་སྤྱད་ཀྱང་སྒོམ་གྱི་བོག་སྐྱེས་འཕེལ་བ་དང་།
མནལ་ལམ་བཟང་པོ་དང་ལྟས་འདི་ཡིན་ཞིག་མ་བྱུང་བས། ཕྱིས་སུ་ནུབ་གཅིག་གི་རྨི་ལམ་
ན་ཁྱེའུ་ཆུང་ཤེལ་ཕྲེང་ཐོགས་པ་གཅིག་བྱུང་བ་རྨིས་པས། མོའི་ཐུགས་ལ་འདི་ངའི་ཡི་དམ་
གྱི་སྤྲུལ་པ་ཅིག་ཡིན་ངེས་སྙམ་ནས། དེ་མ་ཐོག་མནལ་མ་བཞེངས་པར་རྨི་ལམ་གྱི་ངག་
ནས་ཐུགས་རྗེ་ཆེན་པོ་ལ་སྨྲེ་སྔགས་ཀྱི་སྒོ་ནས་གསོལ་བ་འདི་ལྟར་བཏབ་བོ། །འདྲེན་པ་
113



བ
གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མཉམ་མེད་རྒྱལ་བ་འོད་དཔག་མེད། །རྒྱལ་བས་དབང་བསྐུར་བྱམས་མགོན་ཐུགས་རྗེ་
ཅན། །ཐུགས་རྗེ་ཆེན་པོ་འཕགས་མཆོག་སྤྱན་རས་གཟིགས། །འཕགས་མཆོག་ཁྱེད་ལ་
ཐུགས་རྗེའི་སྙན་མངའ་ན། །ཉམ་ཐག་སྨྲེ་སྔགས་འདོན་པ་གསན་དུ་གསོལ། །སྔོན་ཚེ་
མཐའ་མེད་སྡུག་བསྔལ་མང་པོས་གཟིར། །འཆིང་བྱེད་དམ་པོ་སྲིད་པའི་ཞགས་པས་
བཅིངས། །མ་རིག་མུན་ནག་འཐིབས་པའི་གཅོང་རོང་དུ། །རང་དབང་མེད་པར་རང་ཉིད་
ལྷུང་ལོགས་ན། །མྱུར་བར་ཐུགས་རྗེའི་ལྕགས་ཀྱུས་དྲང་དུ་གསོལ། །བདག་ཉིད་འཁོར་བ་
ཐོག་མ་མེད་པ་ནས། །ད་དུང་ཚུན་ཆད་མཐའ་མེད་སྲིད་པར་འཁྱམས། །འཁྱམས་པས་མི་
ཆོག་ཉོན་མོངས་ཆུ་རྒྱུན་འཕེལ། །ཉོན་མོངས་འཕེལ་ཚེ་སྡུག་བསྔལ་མང་པོས་གཟིར། །
སྡུག་བསྔལ་དྲག་པོས་བདེ་བ་མ་ཐོབ་ཀྱང་། །འདོད་པ་དྲག་པོས་སླར་ཡང་འཁོར་བར་
འཁྱམས། །ཇི་ལྟར་བྱས་ཀྱང་ཐར་པའི་སྐབས་མ་རྙེད། །རྙེད་པའི་དལ་འབྱོར་དོན་མེད་ཆུད་
ཟོས་ནས། །ན་རྒས་འཆི་རྒུད་ཐོག་ཏུ་བབ་པའི་ཚེ། །སྐྱབས་མཆོག་ཁྱོད་ཀྱིས་མགོན་སྐྱོབ་
མི་མཛད་དམ། །རླབས་ཆེན་སྤྱོད་པའི་དམ་བཅའ་ཁུར་ཁྱེར་ནས། །ཐོགས་མེད་དུས་ནས་
འགྲོ་བ་བསྒྲོལ་སྙམ་ན། །སྐལ་མེད་བདག་ནི་ད་དུང་འཁོར་བར་འཁྱམས། །བྱམས་མགོན་
ཁྱེད་ཀྱིས་བཏང་སྙོམས་མི་མཛད་དམ། །ལས་དང་སྐལ་པ་ལྡན་པའི་གདུལ་བྱ་རྣམས། །
ཐུགས་རྗེ་ཆེན་པོས་ཐུགས་རྗེའི་ལྕགས་ཀྱུས་དྲོངས། །ཕྱིན་ཅི་ལོག་པའི་གཡང་སར་ལྟུང་བ་
བདག །སྐྱབས་མེད་མགོན་མེད་གཅིག་པུར་ལུས་ལགས་ན། །ཐུགས་རྗེ་ཆེན་པོས་ཉེ་རིང་
མི་མཛད་དམ། །ཤེས་བྱ་ཀུན་ལ་མངོན་སུམ་གཟིགས་ལགས་ན། །གཟུང་འཛིན་རྣམ་རྟོག་
འཁྲུལ་བའི་བཙོན་ར་འདིར། །ཁོ་མོ་གཅིག་པུ་འཁྱམས་པ་མ་གཟིགས་ན། །མཁྱེན་བཟང་
ཁྱེད་ཀྱི་མཁྱེན་པ་ཕྱོགས་རེ་ཙམ། །ལས་ངན་དྲག་པོའི་དབང་དུ་མ་ཤོར་ན། །ཁྱོད་མིན་
བདག་ནི་སྐྱབས་གཞན་མ་མཆིས་ཏེ། །སྐྱབས་གཞན་ཀུན་གྱི་མགོན་སྐྱབས་མི་མཛད་དམ། །
རྣམ་གཡེང་ལེ་ལོའི་ངང་ནས་མགོན་ཁྱོད་ལ། །སྐད་ཅིག་དྲན་པས་གསོལ་བ་བཏབ་ན་
1 14



， གཟུགས་ཀྱི་ཉི་མའི་རྣམ་ཐར།
ཡང་། །མྱུར་མགྱོགས་འཁོར་བའི་མཚོ་ལས་མ་བསྒྲལ་ན། །ཐུགས་རྗེ་ཆེན་པོའི་མཚན་
གྱིས་ཅི་ཞིག་བྱ། །ཀྱེ་མ་གསོན་དང་བྱམས་མགོན་ཐུགས་རྗེ་ཅན། །ཐུགས་རྗེ་ཆེན་པོ་
འཕགས་མཆོག་སྤྱན་རས་གཟིགས། །སྐལ་མེད་བདག་གི་ཤེས་སྤྱོད་འདི་འདྲ་ན། །ཐུགས་
རྗེ་ཆེན་པོའི་ཐུགས་རྗེས་ཅི་བྱར་ཡོད། །བདག་ནི་སྔོན་གྱི་གོམས་འདྲིས་ཤས་ཆེ་བས། །ཉེས་
བརྒྱའི་འབྱུང་གནས་སྲིད་པའི་མཚོ་ནང་བྱང་། །མ་རིག་མུན་ནག་ལྷུན་སྟུག་རི་བོས་མནན། །
དུག་གསུམ་ལས་ཀྱི་ཆུ་སྲིན་ཁ་རུ་ཚུད། །ཉེས་ཚོགས་ཐམས་ཅད་རང་ཉིད་གཅིག་པུས་བྱས། །
འོན་ཀྱང་མགོན་ཁྱོད་རྗེས་སུ་འདྲེན་པ་འདི། །བྱམས་མགོན་ཁྱེད་ཀྱི་འཕྲིན་ལས་མ་
ཞུགས་ན། །སྐལ་མེད་བདག་ལ་འབད་པ་ཅི་བྱར་ཡོད། །ད་ནས་བཟུང་སྟེ་བྱང་ཆུབ་སྙིང་
པོའི་བར། །བྱམས་མགོན་ཁྱེད་ཀྱི་རྗེས་སུ་བཟུང་གྱུར་ནས། །མཁའ་མཉམ་སེམས་ཅན་
ཀུན་གྱི་དོན་གྱི་ཕྱིར། །བྱང་ཆུབ་སེམས་མཆོག་སྦྱོངས་པ་ཉིད་གྱུར་ཅིག །མ་གྱུར་སེམས་
ཅན་ཀུན་གྱི་ཕན་བདེ་རྣམས། །ཀུན་གྱི་གཞིར་གྱུར་རྒྱལ་བའི་བསྟན་པ་ཡང་། །ཕྱོགས་བཅུ་
ཀུན་ཏུ་རྒྱས་པར་བྱེད་པ་ལ། །བློ་ཆེན་རྒྱལ་སྲས་ཀུན་དང་མཚུངས་པར་ཤོག །མདོ་རྒྱུད་
བསྟན་བཅོས་ཀུན་གྱི་ཚིག་དོན་རྣམས། །རྒྱལ་དང་རྒྱལ་སྲས་ཀུན་གྱི་དགོངས་པ་བཞིན། །
ཚུལ་བཞིན་རྟོགས་ནས་གཞན་ལ་བསྟན་པ་ལ། །མགོན་པོ་ཁྱོད་ཀྱིས་འཕྲིན་ལས་འཇུག་
པར་ཤོག །སྡུག་བསྔལ་འཁོར་བའི་རྒྱ་མཚོ་ཆེན་པོ་འདི། །ཇི་སྲིད་སྐམ་པར་མ་གྱུར་དེ་
སྲིད་དུ། །ཁྱོད་བཞིན་བདག་ཀྱང་དམ་བཅའི་ཁུར་ཁྱེར་ནས། །འགྲོ་བ་ཀུན་གྱི་སྐྱབས་སུ་
བདག་གྱུར་ཅིག །ཅེས་སྨྲེ་སྔགས་འདོན་ཞིང་གསོལ་བ་དེ་ལྟར་བཏབ་པས། །རྨི་ལམ་གྱི་
ཁྱེའུ་དཀར་ཆུང་དེ་འོད་ཀྱི་གོང་བུར་བཞུས་ཏེ་མེར་མེར་བྱེད་པའི་ངང་ནས་འདི་སྐད་ཅེས་
གསུངས་བྱུང་། བུ་མོ་ཁྱོད་བླ་མས་གང་གསུང་དམ་ཚིག་མི་སྲུང་བར། བླ་མའི་བཀའ་དང་
འགལ་བས་རྣམ་པར་སྨིན་པས། སྐྱེ་བ་འདི་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་
པའི་སྐལ་བ་མེད། དེ་བས་གྲོང་ཁྱེར་དང་གྲོང་བརྡལ་རྣམས་སུ་ཡི་གེ་དྲུག་མའི་ཆོས་རྒྱ་ཆེན་
115



གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
པོ་སྟོན་ནས་སེམས་ཅན་ཐམས་ཅད་བདེ་བར་བཀོད། བླ་མའི་སྐུ་གསུང་ཐུགས་ཀྱི་དམ་
ཚིག་ཉམས་ཆག་སྐོངས་ཤིག །ཁྱད་པར་སྐྱེ་བོ་མྱ་ངན་གྱིས་གདུང་བའི་སྡུག་བསྔལ་སེལ་
ཅིག །དེ་བཞིན་བྱས་ན་བར་དོ་ན་མཆོག་གི་དངོས་གྲུབ་ཐོབ་པར་འགྱུར་རོ། །ཞེས་ཟེར་
བའི་སྒྲ་ཐོས་མ་ཐག་འོད་ཀྱི་གོང་བུ་དེ་གཟུགས་ཀྱི་ཉི་མ་ལ་སྐོར་བ་ལན་གསུམ་བྱས་ནས་
སྤྱི་གཙུག་ཏུ་འཐིམ་པ་རྨིས་སོ། །་་་་་
དེ་ནས་གཉིད་སད་པ་དང་གཟུགས་ཀྱི་ཉི་མའི་ཐུགས་ལ། ངས་བླ་མའི་བཀའ་དང་
འགལ་བའི་བྱ་བ་གཞན་ནི་མ་བྱས། བླ་མའི་ཐུགས་དམ་མུ་ཏིག་གི་ཕྲེང་བ་སུ་གང་ལའང་
མོ་སྟོན་གསུངས་པ་ཡིན་པར། གན་དྷེ་བཟང་མོ་ལ་བསྟན་པས་དེས་ལན་པ་ཡིན་འདུག་ .
སྙམ་པ་ཐུགས་ལ་དགོངས་ནས། བླ་མའི་སྐུ་གསུང་ཐུགས་དང་འགལ་བའི་སྒྲིབ་པ་སྦྱོང་ ་
བའི་ཕྱིར་མཆོད་རྟེན་བརྒྱ་ཚར་བཞེངས། དེ་དག་གི་གཟུངས་བཞུགས་ལ་བླ་མའི་སྐུ་སྤུར་
ནས་འཁྲུངས་པའི་རིང་བསྲེལ་དང་། ན་བཟའོ། ཕྱག་དཔེ་རྣམས་བཅུག་སྟེ་རབ་གནས་
དང་བཀྲ་ཤིས་ཀྱང་མོ་རང་གིས་མཛད་དོ། །་ ་་
དེ་ནས་སྒྲིབ་པ་སྦྱོང་བའི་ཕྱིར་དུ་ལུང་བསྟན་བཞིན་ཡི་གེ་དྲུག་མ་བཟླས་བརྗོད་བྱ་
ཞིང་། གཞན་ཡང་དེ་དག་བདེ་བ་ལ་བཀོད་པར་བྱའོ་སྙམ་ནས། ལུས་ལ་ཕྱ་ར་གྱོན་ལག་ཏུ་
སློང་ཕོར་དང་དབྱུག་པ་ཁྱེར། བླ་མའི་ན་བཟའ་ཉག་ཉིག་རྣམས་ཀྱིས་སྟོད་གཡོགས་དག་
གོན་ནས། འདི་ལྟར་ཕྱིན་ན་བཞིན་མཛེས་པ་འདིས་སྔོན་མ་ཡང་བདག་བསླུས་པ་ཡིན། ད་
རུང་བསླུས་ཉེན་ཡོད་སྙམ་ནས་མཁུར་ཚོས་ལ་སྦྲང་རྩི་དང་ཕུ་ནག་སྦྱར་ཏེ་བྱུག་ནས། གྲོང་
ཁྱེར་དང་གྲོང་བརྡལ་རྣམས་སུ་བྱོན་ཏེ་ཐམས་ཅད་ཐུགས་རྗེ་ཆེན་པོའི་འཕྲིན་ལས་ལ་
བཀོད། མཚན་ཡང་རྣམ་འབྱོར་མ་ཐུབ་པ་ཆེན་མོ་ཞེས་གྲགས་སོ། །དེའི་དུས་སུ་གྲོང་ཁྱེར་
སེམས་ཀྱི་བློ་གྲོས་ན། རྒྱལ་པོ་ཟླ་བའི་སེང་གེས་གཙོས་འཁོར་འབངས་རྣམས། བཙུན་མོ་
གཟུགས་ཀྱི་ཉི་མ་དང་བྲལ་བའི་མྱ་ངན་གྱི་ཁུང་བུར་ཚུད་དེ། ཁྱད་པར་རྒྱལ་པོ་ཟླ་བའི་སེང་
：
1 16



གཟུགས་ཀྱི་ཉི་མའི་རྣམ་ཐར། །
གེ་དེ་ཉིད། བཙུན་མོ་གཞན་ལས་ཕུལ་དུ་ཕྱིན་པ་གཟུགས་ཀྱི་ཉི་མ་དང་བྲལ་བའི་མྱ་ངན་
གྱིས། རིགས་ངན་བུ་མོས་ཐོག་དྲངས་པའི་བཙུན་མོ་ལྔ་བརྒྱ་པོ་ལ་དགའ་མགུར་སྤྱོད་པ་ག་
ལ་ཡོད། སྤྱན་གྱིས་ཀྱང་མི་གཟིགས་པའི་ཁར། རྒྱལ་པོ་རང་ཟས་སྐོམ་ཡང་མི་དྲན་པར་མྱ་
ངན་གྱིས་ནོན་ནས་ལུས་སྟོབས་ཀྱང་ཤོར་ཏེ། ཤིན་ཏུ་རིད་ཅིང་ཀེང་རུས་ཀྱི་ལུས་ལྟ་བུར་
གྱུར་ཏོ། །ཡབ་རྒྱལ་པོས་སྲས་ཟླ་བའི་སེང་གེ་ལ་གཟིགས་ནས་ངའི་བུ་དེ་སྐུ་ལུས་འདི་ལྟ་
བུར་སོང་བ་ཅི་ཡིན་ནམ་སྙམ་ནས་འདི་སྐད་ཅེས་གསུངས་སོ། །རིགས་བཟང་ལང་ཚོ་ལྡན་
པ་ཚུར་ཉོན་དང་། །འབྱུང་བཞི་འཁྲུག་པའི་ནད་ཀྱིས་མ་བཏབ་པར། །ལང་ཚོ་རྒྱས་པའི་སྐུ་
ལུས་རིད་པར་གྱུར། །ནད་དུ་མི་ཐེག་སེམས་གཅོང་ཅི་ཞིག་བྱུང་། །མངའ་ཐང་དཔལ་
འབྱོར་ཆབ་སྲིད་མ་ཉམས་ན། །གང་ལའང་མི་དགའ་མི་དགོས་གསལ་པོར་སྨྱོས། །ཞེས་
གསུངས་པས། རྒྱལ་པོ་ཟླ་བའི་སེང་གེས་ཡབ་ལ་འདི་སྐད་ཅེས་གསོལ་ཏོ། །ལྷ་ཡི་དབང་
པོ་ཡབ་གཅིག་ཚུར་གསོན་དང་། །ཡུན་རིང་བསྲིངས་ནས་འབད་དེ་བཙལ་བའི་གཉེན། །
བདག་ལ་གདུང་བའི་གཟུགས་མཛེས་ཉི་མ་དེ། །ཉི་མ་ཉིན་ཕྱེད་སྒྲ་གཅན་གཤེད་མས་
བཟུང་། །བདག་བློ་མྱ་ངན་མུན་ནག་ཁུང་བུར་ཚུད། །བླང་དོར་གསལ་བའི་སྣང་བ་མ་
མཆིས་པས། །སེམས་ཀྱང་མི་དགའ་ལུས་ཀྱང་མི་བདེ་ཞིང་། །ཡབ་ཆེན་ཐུགས་རྗེ་ཅན་
གྱིས་དགོངས་ལགས་སམ། །ཞེས་ཞུས་པས། ཡབ་ཀྱིས། གཞོན་ནུ་བློ་ལྡན་མཆོག་ཁྱོད་
ཚུར་ཉོན་དང་། །ཉི་མ་དེ་ལ་བྱེད་ལུགས་རྣམ་པ་གཉིས། །བདེ་སྐྱིད་ལོ་ཐོག་བསྐྲུན་པའི་བྱ་
བའང་ཡོད། །དཔལ་འབྱོར་རྒྱ་མཚོ་སྐེམ་པའི་ནུས་པའང་ཡོད། །འདི་འདྲ་ཅི་ཡིན་མི་ཤེས་
བཏང་སྙོམས་ཞོག །ཉི་མ་འདི་ལ་ནུས་པ་རྣམ་པ་གཉིས། །རྒྱང་ན་འོད་གསལ་གྲང་བའི་
སྡུག་བསྔལ་སྐྱོབ། །ཉེ་ན་མིག་ལོང་ལུས་རྣམས་ཐལ་བར་རློག །འདི་འདྲ་ཅི་ཡིན་མི་ཤེས་
བཏང་སྙོམས་ཞོག །ཉི་མ་འདི་ལ་མཐུ་སྟོབས་རྣམ་པ་གཉིས། །མུན་པ་མུན་ནག་ཆེན་པོ་
འདི་ཡིས་སེལ། །སྣོད་བཅུད་འཇིག་རྟེན་ཁམས་རྣམས་འདི་ཡིས་སྲེག །འདི་འདྲ་ཅི་ཡིན་མི་
1 17



གངས་ཅན་སྐྱེས་མའི་དཔེ་ཚོགས་ལས། ་ ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཤེས་བཏང་སྙོམས་ཞོག །ཡིད་འཕྲོག་རབ་མཛེས་མཚན་དཔེའི་རྒྱན་གྱིས་བརྒྱན། །བཙུན་
མོ་ལྔ་བརྒྱ་ཕོ་བྲང་ནང་ལ་ཡོད། །འདོད་ཡོན་ལྔ་ལ་དགའ་བདེ་ལོངས་སྤྱོད་ལ། །སེམས་
འཁྲེང་མ་མཛོད་རང་སེམས་ལྷོད་ལ་ཞོག །ཅེས་གསུངས་པས། ཡང་རྒྱལ་བུས་འདི་སྐད་
ཅེས་ཞུས་སོ། །རྒྱལ་པོ་རྒྱལ་སྲིད་ལྷ་ལམ་ཡངས་པ་རུ། །བཙུན་མོ་སྐར་མའི་ཚོགས་བཞིན་
འདུས་ལགས་ཀྱང་། །རྒྱུ་སྐར་རྟ་བདུན་རྒྱལ་པོ་མི་བཞུགས་ན། །གཞན་རྣམས་འོད་དང་
ལྡན་ཡང་མུན་མི་སེལ། །ཀྱེ་མ་ཡབ་ཅིག་རྒྱལ་པོ་ཚུར་གསོན་དང་། །བདག་གི་གཟུགས་
མཛེས་ཉི་མ་དེ། །སྒོ་ང་ལ་ནི་བྱ་བརྩེ་བཞིན། །བདག་གིས་གཅེས་པར་བཟུང་བཟུང་ནས། །
སྙིང་རྗེ་མེད་པའི་གཤེད་མའི་དུས། །དུར་ཁྲོད་གནས་སུ་ཁྲིད་ཁྲིད་ནས། །ད་ནི་སྲོག་དང་
ཕྲལ་ལས་ཆེ། །གཤིན་རྗེ་སེང་གེ་མགོ་བོ་དང་། །གཤིན་རྗེ་སྟོབས་ལྡན་སྤྱང་ཀིའི་གདོང་། །
གཤིན་རྗེ་ཁ་དམར་སྲིན་པོའི་གཟུགས། །དེ་ཚོས་གཙོ་བྱས་བཤས་ལས་ཆེ། །བདག་གིས་
འབད་པ་དོན་མེད་སོང་། །ཞེས་ཞུས་པས། ཡང་ཡབ་ཀྱིས་འདི་སྐད་གསུངས་སོ། །ལྷ་
གཅིག་ཟླ་བའི་སེང་གེ་ཚུར་ཉོན་དང་། །ཁྱོད་ཀྱི་གཅུང་པོ་ཟླ་བའི་གཞོན་ནུ་དང་། །མཁོ་
བའི་གླང་ཆེན་རབ་བརྟན་གཉིས། །སྲོག་དང་བྲལ་བའི་གཤེད་མ་ལ། །ལྷ་མོར་མ་འཛིན་ཕ་
ཡི་བུ། །ཞེས་གསུངས་པས། རྒྱལ་བུ་ཟླ་བའི་སེང་གེ་ན་རེ། སྟེང་དགའ་ལྡན་ལྷ་ཡི་ཞིང་
ཁམས་ནས། །ལྷ་དབང་པོ་བརྒྱ་བྱིན་ཉིད་ཀྱི་སྲས། །འོག་ཀླུ་ཡུལ་གཙང་མའི་གནས་མཆོག་
ནས། །ཀླུ་དགའ་བོ་འཇོག་པོའི་སྲས་ཡིན་ཀྱང་། །གཟུགས་མཛེས་ཡིད་འོང་འགྲན་གྱུར་ན། །
དེ་ལ་འགྲན་པའི་གོ་སྐབས་ཡོད་མ་ཡིན། །བདག་བློ་མྱ་ངན་ཁུང་བུར་དེ་ཡིས་ཚུད། །མྱ་
ངན་མྱུར་དུ་སེལ་ཅིག་བྲམ་ཟེ་མཆོག །ཅེས་ཟེར་ཞིང་གཟུགས་ཀྱི་ཉི་མ་དྲན་པའི་གདུང་
ཤུགས་ཀྱིས་རྒྱལ་པོས་ཐོག་དྲངས་འཁོར་འབངས་རྣམས་ཀྱི་ལོངས་སྤྱོད་ཀྱི་གསུམ་ཆ་
གཉིས་མོའི་དགེ་རྩར་སྦྱར་ཞིང་། ཡབ་དྲང་སྲོང་ཆེན་པོ་ལའང་བཙུན་མོ་གཟུགས་ཀྱི་ཉི་མ་
ཡིད་ལ་དྲན་པའི་ངང་ནས་གསོལ་བ་ཉིན་མཚན་མེད་པར་བཏབ་པ་དེའི་མཐུ་དང་སྔོན་གྱི་
་་118
། 18



གཟུགས་ཀྱི་ཉི་མའི་རྣམ་ཐར།
ཞི
སྨོན་ལམ་གྱིས་འབྲེལ་བ་ལ་བརྟེན། ཡི་དམ་གྱིས་ལུང་བསྟན་ནས། རྣལ་འབྱོར་མ་ཐུབ་པ་
ཆེན་མོ་རྒྱལ་ཁམས་ཕྱོགས་མེད་སྐོར་བའི་རྟིང་ལ། གྲོང་ཁྱེར་སེམས་ཀྱི་བློ་གྲོས་ཀྱི་ཕྱོགས་
སུ་ཕྱག་ཕེབས་བྱུང་བས། དེས་ན་རྣལ་འབྱོར་མའི་ཐུགས་དགོངས་ལ། ཨ་ཁ་ཁ་ཡང་གྲོང་
ཁྱེར་འདིར་སླེབས་འདུག །གྲོང་ཁྱེར་འདིར་བསྡད་ན་ད་རུང་བར་ཆད་བྱུང་ཉེན་ཡོད་
བསམས་ནས། ལུང་ཕྱོགས་གཞན་དུ་འབྱོན་པར་ཆས་པས། གྲོང་ཁྱེར་གྱི་སྐྱེ་བོ་ཐམས་ཅད་
ཀྱིས་ཆོས་ཀྱི་སྟོན་མོ་བྱེད་པར་གདན་འདྲེན་པ་དང་། ཆོས་ཀྱི་འབྲེལ་བ་ཞུ་བ་དང་། མ་ཎིའི་
དབང་ལུང་ཞུ་མཁན་མང་པོ་བྱུང་ནས་ཞག་འགའ་དེར་ལུས་སོ། །དེའི་དུས་སུ་གན་དྷེ་
བཟང་མོ་ཡང་ཡོད་པ་ཡིན་འདུག་པས། མོའི་བསམ་པ་ལ་ངས་སྡིག་པ་མང་པོ་བསགས་
ཡོད་པར། རྣལ་འབྱོར་མ་ཁྱད་འཕགས་ཅིག་ཡིན་འདུག །ང་ཡང་འདི་ལས་ཆོས་འབྲེལ་
ཞིག་ཞུ་ཞིང་། ལྷག་པར་རྒྱལ་པོ་འཁོར་བཅས་མྱ་ངན་གྱི་ཁུང་བུར་ཚུད་པའི་སྡིག་པའི་རྩ་བ་
ང་ཉིད་ཡིན་པས། སྡིག་བཤགས་གཅིག་ཀྱང་འབུལ་དགོས་བསམས་ནས། ཚེས་བཅོ་ལྔའི་
ནུབ་མོ་སྣ་ཚོགས་པའི་མཆོད་པ་རྒྱ་ཆེར་བཤམས་པའི་དབུས་སུ། རིན་པོ་ཆེའི་ཁྲི་བརྩེགས་
ཏེ་རྣལ་འབྱོར་མ་གདན་དྲངས་ནས་ཁྲི་ལ་བཞུགས་བཅུག་པ་དང་། གན་དྷེ་བཟང་མོས་
བཟའ་ཚང་འཁོར་གཡོག་རྣམས་ལ་ཁྱེད་རྣམས་ཕྱིར་ཐོན། ང་ཉིད་རྣལ་འབྱོར་མ་འདི་ལས་
ཆོས་ཟབ་མོ་ཞིག་ཞུ་རྩིས་ཡིན་ཟེར་ཐམས་ཅད་ཕྱིར་བཏོན་ནོ། །
་ དེ་ནས་གན་ངྷ་བཟང་མོས་རྣལ་འབྱོར་མའི་སྤྱན་སྔར་པུས་མོ་གཉིས་ས་ལ་བཙུགས།
ལག་པ་གཉིས་ཐལ་མོ་སྦྱར་ནས་བཤགས་པའི་ཚིག་འདི་བཞིན་བརྗོད་དོ། །བདག་སྡིག་མོ་
ཆེ་ཡིན་པས་རྣལ་འབྱོར་མས་དགོངས་སུ་གསོལ། རྗེས་སུ་གཟུང་དུ་གསོལ་ཟེར་ནས།
སྟོབས་བཞིའི་སྒོ་ནས་བཤགས་པ་འདི་ཕུལ་ལོ། །ཕྱོགས་བཅུ་ན་བཞུགས་པའི་སངས་རྒྱས་
དང་བྱང་ཆུབ་སེམས་དཔའ་རྣམས་དང་། སློབ་དཔོན་ཆེན་མོ་བདག་ལ་དགོངས་སུ་གསོལ།
བདག་གན་དྷེ་བཟང་མོ་ཞེས་བྱ་བས་ཚེ་འཁོར་བ་ཐོག་མེད་ནས། ད་ལྟའི་བར་དུ་དུག་
ང་ཡིན་པས། །མཆོད་པ་རྒྱ་ཆེར་བམའཞུགས་བཅུག་
1 19



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གསུམ་ཀུན་ནས་བླངས་ཏེ་སྡིག་པ་མི་དགེ་བའི་ལས་བགྱིས་པ་དང་། བགྱིས་ལ་རྗེས་སུ་ཡི་
རངས་པ་དང་། ཁྱད་པར་རིགས་ངན་གྱི་བུ་མོའི་ཁ་ལ་ཉན་ནས། རྒྱལ་པོའི་བང་མཛོད་ལ་
དབང་བསྒྱུར་བའི་ཕྱིར། བཙུན་མོ་བྲམ་ཟེ་གཟུགས་ཀྱི་ཉི་མ་ཞེས་བྱ་བ་དེ་ཉིད་ལ། སྲུང་བ་
མུ་ཏིག་གི་ཕྲེང་བ་བརྒྱ་རྩ་གཅིག་འདུག་པ་དེ། ཐབས་དུ་མའི་འཕྲུལ་སྣ་ཚོགས་ཀྱི་སྒོ་ནས་
བསླུས་ཤིང་། དེ་ནས་ཁོང་རྣམས་ལ་མྱོས་བྱེད་ཀྱི་རྫ་ས་ངན་བཏབ་སྟེ་མྱོས་ཤིང་རྨུགས་པར་
བྱས་པ་དང་། དེའི་རྗེས་སུ་རྒྱལ་པོའི་གླང་པོ་ཆེ་རབ་བརྟེན་བདག་གིས་བསད་ནས། ཤ་
ཁྲག་རྣམས་གཟུགས་ཀྱི་ཉི་མའི་སྔས་སུ་བོར་ནས་མོས་བསད་ཚུལ་བྱས་པའི་བློ་ངན་དང་།
དེའི་རྗེས་དུར་ཁྲོད་ནས་མི་རོ་བམ་པོ་བླངས་ཏེ་ཉི་མའི་སྔས་སུ་བོར་བ་དང་། ཡང་དེའི་རྗེས་
སུ་རྒྱལ་པོའི་སྲས་ཆུང་ཟླ་བའི་གཞོན་ནུ་བཀྲོངས་ནས་ཤ་ཁྲག་རྣམས་གཟུགས་ཀྱི་ཉི་མའི་
སྔས་སུ་བོར་བ་དང་དེར་རྒྱལ་པོས་ནེ་ཙོ་སྐེ་བཅད་དེ་བསད་པ་དང་། དེའི་རྒྱུ་རྐྱེན་གྱིས་
གཟུགས་ཀྱི་ཉི་མ་གཤེད་མ་མི་གསུམ་ལ་བསྐུར་ནས་དུར་ཁྲོད་དུ་བཤས་པ་ལ་སོགས་པའི་
སྡིག་པ་ཐམས་ཅད་ཀྱི་རྩ་བ་བྱེད་པ་པོ་བདག་ལགས་པས། དེའི་སྡིག་པ་རྣམས་དང་། ཡང་
རྒྱལ་པོ་ཟླ་བའི་སེང་གེ་བཙུན་མོ་གཟུགས་ཀྱི་ཉི་མ་དང་བྲལ་བའི་མྱ་ངན་གྱིས་གྲོངས་ལ་
ཁད་དུ་ཐུག་པས། རྒྱལ་པོ་གྲོངས་ན་གྲོང་ཁྱེར་སེམས་ཀྱི་བློ་གྲོས་ཀྱིས་ཐོག་དྲངས་པའི།
གྲོང་ཁྱེར་འབུམ་ཚོ་སུམ་ཅུ་སོ་དྲུག་གི་མི་ཕྱུགས་ཐམས་ཅད་རྒྱལ་པོའི་དགེ་རྩ་ལ་འདུས་
དགོས་པས། དེ་དག་ཐམས་ཅད་ཀྱི་སྡིག་པའི་རྩ་བ་ཁོ་མོ་ལ་འདུག་པས། སྡིག་པ་དེ་དག་
ཐམས་ཅད་རྣལ་འབྱོར་མའི་སྤྱན་སྔར་མཐོལ་ལོ་བཤགས་སོ། །མི་འཆབ་བོ། །མི་སྦེད་དོ། །
སླན་ཆད་ཀྱང་གཅོད་ཅིང་སྡོམ་པར་བགྱིད་ལགས་སོ། །ཞེས་པའི་བཤགས་པ་ལན་གསུམ་
ཕུལ་བའི་རྗེས་སུ། སྔར་བསླུས་ཏེ་བརྗེས་པའི་མུ་ཏིག་གི་ཕྲེང་བས་ཐོག་དྲངས་རིན་པོ་ཆེ་
རིགས་མང་པོའི་འབུལ་བ་བསམ་གྱིས་མི་ཁྱབ་པ་ཕུལ་ལོ། །
དེ་དུས་གཟུགས་ཀྱི་ཉི་མའི་ཐུགས་ལ་ང་དུར་ཁྲོད་དུ་སྤྲུགས་མཁན་འདི་ཉིད་ཡིན་
120



གཟུགས་ཀྱི་ཉི་མའི་རྣམ་ཐར།
པར་འདུག་སྟེ། ཨ་ཙ་མ་འདིའི་མགོ་བོའི་སྐྲ་ནས་བཟུང་སྟེ་རྨུར་ན་བསམ་པ་ལན་གཅིག་
བྱུང་བས། འོན་ཀྱང་སེམས་ཅན་གྱི་ལས་ལ་ཅིའང་སྲིད་ཐུགས་ལ་དགོངས་ཏེ་བཟོད་པ་
བསྒོམས་ནས་བཤགས་པ་བཞེས་སོ། །དེ་ནས་གན་ངྷ་བཟང་མོས་རྣལ་འབྱོར་མ་ལ་
གསོལ་བ། ཟླ་བ་འདིའི་མར་ངོའི་གནམ་སྟོང་ལ་བཤགས་པ་འདི་འབུལ་རྩིས་ཡོད་པར།
རྣལ་འབྱོར་མས་བདག་ལས་ངན་མ་ལ་ཐུགས་རྗེས་གཟུང་འཚལ་ལོ། །ཞེས་ཞུས་པས།
རྣལ་འབྱོར་མས་ཀྱང་དེ་བཞིན་བགྱི་ཟེར་ཞལ་གྱིས་བཞེས་སོ། །བློན་པོ་རིག་པ་ཅན་ཨ་བོ་
ན་གེ་ཟེར་བ་དེའི་བསམ་པ་ལ། རྣལ་འབྱོར་མ་ཁྱད་པར་ཅན་གཅིག་ཕེབས་འདུག་པས།
དེ་ཉིད་ཕོ་བྲང་དུ་གདན་དྲངས་ནས་རྒྱལ་པོ་ཡབ་སྲས་མྱ་ངན་སེལ་བའི་ཕྱིར་ཆོས་ཤིག་ཞུས་
ན་ཅི་མ་རུང་སྙམ་ནས། ཨ་བོ་ན་གེས་རྣལ་འབྱོར་མ་གདན་འདྲེན་དུ་ཕྱིན་པས། གྲོང་ཁྱེར་
གྱི་སུམ་མདོ་མི་མེད་སྲང་བར་གཅིག་ལ་རྣལ་འབྱོར་མ་དང་མཇལ་ཏེ། ཨ་བོ་ན་གེས་ཕྱག་
འཚལ་བྱིན་རླབས་ཞུས་ནས། ཁོང་རང་གི་སྟོད་གོས་དེ་རྣལ་འབྱོར་མ་ལ་ཕྱག་རྟེན་དུ་ཕུལ་
ཏེ་འདི་སྐད་ཅེས་ཞུས་སོ། །རྣལ་འབྱོར་མ་ཁྱེད་རྒྱལ་པོའི་ཕོ་བྲང་དུ་བྱོན་ནས། རྒྱལ་པོ་ཡབ་
སྲས་མྱ་ངན་སེལ་བའི་ཆོས་ཤིག་གནང་ན་ཅི་མ་རུང་། ཁྱོད་བྱོན་པའི་ས་ཕྱོགས་གང་ལའང་
སྔར་རྒྱལ་པོའི་བཙུན་མོ་གཟུགས་ཀྱི་ཉི་མ་ཟེར་བ་ཞིག་ཡོད་པ་དེ། ཇི་ལྟར་ཡིན་མ་ཤེས་
པར་གཤེད་མ་མི་གསུམ་དང་བཅས་དུར་ཁྲོད་དུ་བཏང་བས། བསད་པའི་ཤུལ་ནི་མི་འདུག །
གཤེད་མ་གསུམ་ཡང་ལོག་མ་བྱུང་བས། དེ་རྣམས་གར་འདུག་གི་གཏམ་མ་ཐོས་སམ།
ཡང་ན་འདིར་འདུག་སྤྱན་གྱིས་གཟིགས་ལགས་སམ། ཞེས་ཞུས་པས། རྣལ་འབྱོར་མས་ ：
འདུག་ཟེར་བ་ནི་ཐོས། མིག་གིས་ནི་མ་མཐོང་གསུངས་ནས་ཞལ་འཛུམ་མཛད་པས། ཨ་
བོ་ན་གེས་ཚེམས་དུང་སོ་འཁོར་བ་དེ་མཐོང་ནས། ཁོ་བློན་པོ་རིག་པ་ཅན་ཡིན་པའི་སྟབས་
ཀྱིས་མོ་ཡིན་པར་རིག་སྟེ། རྣལ་འབྱོར་མ་ཁྱོད་རང་ཡིན་པ་འདྲ་ཞུས་པས། རྫུན་མི་བཤད་
པའི་དམ་བཅའི་སྟབས་ཀྱིས་ཡིན་པའང་སྲིད་གསུངས་པས། ཨ་བོ་ན་གེས་འོ་རྣལ་འབྱོར་
121



པ
གངས་ཅན་སྐྱེས་མའི་དཔེ་ཚོགས་ལས། ། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མ་ངོ་མཚར་ཆེ་ཟེར་ནས། ཕྱག་ནས་བཟུང་སྟེ་རྒྱལ་པོ་འཁོར་བཅས་མྱ་ངན་གྱིས་གཟིར་
ལུགས་རྣམས་ཞིབ་པར་ཞུས་པས། རྣལ་འབྱོར་མས་ཁྱེད་རྣམས་བདེན། འདི་དག་བྱེད་
མཁན་གན་ངྷ་བཟང་མོ་དང་རིགས་ངན་གྱི་བུ་མོ་དེ་གཉིས་ཡིན་པར་འདུག །དེའི་རྒྱུ་མཚན་
མང་པོ་གནམ་སྟོང་ལ་མོས་བཤགས་པ་འབུལ་བར་ཡོད་པས། དེའི་དུས་སུ་ཉན་པར་ཤོག་
གསུངས་པས། ཨ་བོ་ན་གེས་འདི་སྐད་གསོལ་ཏོ། །བདག་གི་གཟུགས་མཛེས་ཉི་མ་ཁྱོད། །
དང་པོ་མཇལ་བའི་དུས་སུ་ནི། །སྟེང་ལྷའི་བུ་མོ་ཡིན་ནོ་སྙམ། །བར་དུ་གཤེད་མས་བཟུང་
ཙ་ན། །དམྱལ་བར་སྐྱེ་བ་དག་དང་མཚུངས། །དེ་དུས་མ་བྲལ་སྡོད་པ་ལས། །ད་རེས་རྙེད་
པ་དགའ་ཚོར་ཆེ། །བཀའ་དྲིན་ཆེ་སོང་བཙུན་མོ་ལགས། །ཅི་གསུང་དང་དུ་ལེན་ནོ། །
གཞན་དུ་མ་བྱོན་པར་འདིར་བཞུགས། ཟེར་ནས་སྐད་ཅིག་ཉིད་ལ་ཨ་བོ་ན་གེ་རྒྱལ་པོའི་ཕོ་
བྲང་དུ་ཕྱིན་ནས། རྒྱལ་པོ་ཆེན་པོ་སྙན་གསོན་དང་། གཤེད་མ་མི་གསུམ་དང་བཙུན་མོ་
གཟུགས་ཀྱི་ཉི་མ་རྒྱལ་ཁམས་ལ་ཡོད་པར་འདུག །མྱ་ངན་མ་མཛད་པར་སྐུ་ཁྲུས་གསོལ་
བར་ཞུ་ཞུས་པས། རྒྱལ་པོ་ན་རེ། ཤི་བ་སླར་ལོག་ཟེར་བ་ཐོས་སམ། ཨ་བོ་ན་གེ་རྫུན་མ་
ཤོད་གསུངས་པས། འོ་ལགས་སོ་རྫུན་མ་ཡིན་ཅིས་ཀྱང་བདེན་པར་ཐག་ཆོད་འདུག་པས།
འདིའི་རྒྱུ་མཚན་གང་ཡིན་ཞེས་ཟེར་ན། རྫུན་སྤངས་པའི་རྣལ་འབྱོར་མ་གཅིག་གིས་
གསུངས་ཀྱི་འདུག་ཞུས་པས། རྒྱལ་པོ་ཡང་ཐུགས་ཅུང་ཞིག་དགྱེས། བདེན་སྙམ་པ་ཞིག་
བྱུང་ནས་མྱ་ངན་ལས་སངས་པའི་སྐུ་ཁྲུས་གསོལ་ལོ། །དེ་ནས་ཨ་བོ་ན་གེས་རྒྱལ་པོ་ཡབ་
སྲས་གཉིས་གདན་དྲངས། རལ་གྲི་གློ་ལ་བཏགས་ཏེ། གན་དྷ་བཟང་མོའི་འོག་ཁང་དུ་
ཡིབ་བོ། །དེ་ནས་གནམ་སྟོང་ཉིན་རྣལ་འབྱོར་མ་མོའི་ཁྱིམ་དུ་གདན་དྲངས་ཏེ་བསྙེན་
བཀུར་ཕུན་སུམ་ཚོགས་པ་བྱས། ཉི་མ་ནུབ་པ་དང་། གཡོག་རྣམས་ཁྱིམ་གྱི་ཕྱིར་བཏོན་
ནས། མཆོད་པའི་དབུས་སུ་རིན་པོ་ཆེའི་ཁྲི་ལ་རྣལ་འབྱོར་མ་བཞུགས་སུ་བཅུག་སྟེ། གན་
དྷེ་བཟང་མོས་ཉེས་པ་ཅི་བྱས་པ་ཐམས་ཅད་བསྔོ་བགྲངས་བྱེད་པའི་དུས་སུ། རྒྱལ་པོ་ཡབ་
122



གཟུགས་ཀྱི་ཉི་མའི་རྣམ་ཐར།
སྲས་གཉིས་ནི་ཐུགས་མ་ནོན་པར་འཆོར་ལ་ཁད་པའི་དུས་ཨ་བོ་ན་གེས་བཤོལ་བཏབ།
གན་ངྷ་བཟང་མོས་བཤགས་པ་ལན་གསུམ་ཕུལ་བའི་རྗེས་སུ་རྒྱལ་བློན་གསུམ་པོས་རལ་
གྲི་འཕྱར་ནས་གན་དྷ་བཟང་མོའི་སྟེང་དུ་རུབ་པས། རྣལ་འབྱོར་མས་མོ་བཀབ་སྟེ་རྒྱལ་པོ་
རྗེ་བློན་གསུམ་ལ་འདི་སྐད་ཅེས་སྨྲས་སོ། །
ཀྱི་རྒྱལ་པོ་ཡབ་སྲས་རིན་པོ་ཆེ། །རྒྱལ་སྲིད་ཞི་བས་སྐྱོང་བར་བྱ། །འཁོར་འབངས་
བྱམས་ཀྱིས་སྐྱོང་བར་བྱ། །སྡིག་ཅན་སྙིང་རྗེས་སྐྱོང་བར་བྱ། །ཐོས་པ་བསམ་བློས་བརྟག་
པར་བྱ། །ནོར་ནི་བག་ཡོད་དུས་སུ་སྤྱོད། །འདི་ལ་སྙིང་དེ་ང་ན་སྟེ། །སྡིག་ཆེ་བསད་པའི་
སྲོག་ལན་རང་ལ་ཡོང་ཞེས་ཞུས་པས། རྒྱལ་པོས་འདི་སྐད་ཅེས་གསུངས་སོ། །བུད་མེད་
གཏི་མུག་རང་བཞིན་ཏེ། །ཉི་མ་གསལ་སྒྲོན་མེ་དང་འདྲ། །བུད་མེད་ཞེ་སྡང་རང་བཞིན་ཏེ། །
ཉི་མ་རྒྱ་མཚོའི་དར་བས་འཇམ། །བུད་མེད་འདོད་ཆགས་རང་བཞིན་ཏེ། །ཉི་མ་འདོད་
འཇོའི་བ་དང་འདྲ། །ཅི་གསུངས་དང་དུ་ལེན་པར་ཞུ། །ཞེས་གསུངས་པས། རྣལ་འབྱོར་
མས་རྒྱལ་པོའི་བྱི་དོར་དེ་ལ་ཡིད་ཅུང་ཞིག་མ་དགའ་བར་འདི་སྐད་ཅེས་གསུངས་སོ། །དང་
པོར་གཟུགས་ཀྱི་ཉི་མ་ང་། །ཡབ་རྒན་དྲུང་དུ་བསྡད་ཙ་ན། །རྒྱལ་པོའི་བཀའ་ནན་མ་ཐེག་
པར། །ཕོ་བྲང་ནང་དུ་སླེབས་ཙ་ན། །ལས་ངན་གཤེད་མའི་ལག་ཏུ་བསྐུར། །དུར་ཁྲོད་
གནས་སུ་ཁྲིད་ཙ་ན། །དྲན་པ་ཐོར་བ་ལན་དགུ་མྱངས། །དབུགས་རྒྱུ་བ་མ་ཆད་ལན་
གསུམ་བྱུང་། །ལར་དོ་ཤི་དོ་ཆད་ལན་ལྔ་བྱུང་། །ལུས་ཚ་གྲང་གི་སྡུག་བསྔལ་བསམ་མི་
ཁྱབ། །རིན་ཆེན་སྲོག་དང་དོ་བྲལ་བྱུང་། །འོན་ཀྱང་སྲོག་དང་མ་བྲལ་ཙམ། །ཞེས་གསུངས་
པས། རྒྱལ་པོས་འདི་སྐད་གསུངས་སོ། །དཀར་ལ་གསལ་པའི་ཟླ་བ་ལ། །ནག་པོ་རབ་
རིབ་བྱུང་ཡང་སྲིད། །པད་མ་ལྟ་བུའི་འཇམ་པ་ལ། །གེ་སར་ཚེར་མ་རྣོ་ཡང་སྲིད། །ཤེལ་
དཀར་དྭངས་པའི་མཆོད་རྟེན་ལ། །རྡུལ་གྱི་དྲི་མ་འགོས་ཀྱང་སྲིད། །གང་ཟག་མཁས་པ་
ཕལ་ཆེར་ལ། །འཁྲུལ་པ་དུམ་རེ་བྱུང་ཡང་སྲིད། །བདག་ནི་མ་རིག་དབང་གིས་ཐལ། །
123



གངས་ཅན་སྐྱེས་མའི་དཔེ་ཚོགས་ལས། ། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཉེས་པ་ཤོར་བར་བཟོད་པར་གསོལ། །ཞེས་ཞུས་པས། ཨ་བོ་ན་གེས་འདི་སྐད་ཅེས་ཞུས་
སོ༑ ༑འཁོར་བ་གཏི་མུག་གི་རྒྱ་མཚོ་ལ། །རྒྱལ་པོ་དར་རྒྱས་ཀྱི་རི་བོ་འཁྲུངས། །འདོད་
ཆགས་དམངས་རིགས་ཀྱི་གླིང་གིས་བསྐོར། །ཡ་རབས་རྣམས་ཞལ་ལྟ་ཐུར་ལ་གཏད། །མ་
རབས་ཀྱི་རྟིང་པ་མགོ་ལ་བཀལ། །ད་ཉེས་པའི་རྩ་བ་འདི་རུ་འདུག །ཞུས་པས། དེ་མ་ཐག་
བཀའ་བློན་རྣམས་བོས་ནས། བཀའ་གྲོས་བྱས་ཏེ་རིགས་ངན་བུ་མོས་མིག་སེར་བྱས་པའི་
ལན་དུ། མོའི་མིག་གཉིས་ཀ་བཏོན་ནོ། །བསླུ་བྲིད་ཀྱི་བྲོ་དང་གླུ་གར་བསྒྱུར། སྒྱུ་འཕྲུལ་སྣ་
ཚོགས་བྱས་ཤིང་རྫས་ངན་བཏབ་སྟེ་གཟུགས་ཀྱི་ཉི་མ་ལ་ཁ་གཡོགས་བཀལ་བར་བརྟེན་
གན་ངྷ་བཟང་མོའི་ཁ་དབྲལ། མིག་བཏོན། སྣ་དང་རྣ་བ་བཅད། སྐྱིད་པ་བྲེགས་ནས་ཚོང་
འདུས་ཀྱི་ལམ་འགག་ཏུ་བསྐྱལ་ལོ། ། ་
དེ་ནས་གཟུགས་ཀྱི་ཉི་མའི་དགོངས་པ་ལ་ད་ནི་ཡི་དམ་གྱི་ལུང་བསྟན་བཞིན་རྒྱལ་
ཁམས་ཕྱོགས་མེད་ཡི་གེ་དྲུག་མའི་སྐུལ་མ་ལ་འགྲོ་དགོས་སྙམ་ནས། སྐུ་ཆས་རྣམས་ཁྱེར་
ཏེ་འབྱོན་པར་ཆས་པས། བློན་འབངས་ཀུན་གྱིས་རྒྱལ་པོ་དང་། བློན་པོ། འཁོར་འབངས་
རྣམས་བཙུན་མོ་མེད་པའི་ཤུལ་དུ་མྱ་ངན་དང་སྡུག་བསྔལ་ཚ་གྲང་དཔག་མེད་དུ་མྱངས་པ་
རྣམས་ཞིབ་པར་ཞུས། ད་དུང་ཕྱིན་ཆད་ཁྱེད་ཀྱིས་བཙུན་མོ་མ་བྱས་ན། རྒྱལ་པོ་ཟླ་བའི་
སེང་གེ་ལ་སྡུག་བསྔལ་འཛད་མེད་ཡོང་བ་འདུག་པས། ཅིས་ཀྱང་རྗེས་སུ་འཛིན་པར་ཞུ།
ཁྱེད་རང་གཅིག་པོ་ཞི་བདེ་དོན་དུ་གཉེར་ནས། བདག་ཅག་རྣམས་ཡལ་བར་དོར་ན། བྱང་
ཆུབ་མཆོག་ཏུ་སེམས་བསྐྱེད་པའི་དགོངས་པ་ཅི། རྒྱལ་པོའི་བཙུན་མོ་གཟུགས་ཀྱི་ཉི་མའི་
ཐུགས་ལ། བློན་འབངས་ཀྱི་གཏམ་དེ་ཤིན་ཏུ་ལྕི་བར་བྱུང་། ཡི་དམ་ཐུགས་རྗེ་ཆེན་པོས་
ལུང་བསྟན་ནས་ཡང་སེམས་ཅན་མྱ་ངན་གྱིས་གདུང་བ་རྣམས་ཀྱི་སྡུག་བསྔལ་སེལ་
གསུངས་པ་ཐུགས་ལ་དགོངས་ཏེ་ཞལ་གྱིས་བཞེས་དགོས་པ་བྱུང་། དེ་མ་ཐག་ཏུ་ཨ་བོ་ན་
གེས་ཐོག་དྲངས་པའི་བཀའ་བློན་རྣམས་དང་འཁོར་འབངས་སྐྱེ་བོའི་ཚོགས་རྣམས་ཀྱིས་
124



གཟུགས་ཀྱི་ཉི་མའི་རྣམ་ཐར།
གདུགས་དང་། རྒྱལ་མཚན་དང་། བ་དན་དང་། དར་དཔྱངས་དང་། ལྡ་ལྡི་དང་། ཡོལ་བ་
ལ་སོགས་པའི་རོལ་མོའི་ཚོགས་དང་། རྒྱལ་སྲིད་སྣ་བདུན་དང་། བཀྲ་ཤིས་རྫས་བརྒྱད་ཀྱི་
དགེ་མཚན་དུ་མ་དང་བཅས་ཏེ། རྣལ་འབྱོར་མ་ཐུབ་པ་ཆེན་མོ་དེ་ཉིད་ཕོ་བྲང་དུ་གདན་
དྲངས་ཏེ་སླར་རྒྱལ་པོའི་བཙུན་མོར་མངའ་གསོལ་ལོ། །འདི་ཡན་ཆད་མ་ཉེས་པའི་ནམ་
མཐའ་ནས་ལངས་པའི་ལེའུའོ།། །།
་ད་ནི་དགའ་བ་དང་བདེ་བའི་དཔལ་ལ་ལོངས་སྤྱོད་ཅིང་ཐར་པའི་ལམ་སྣ་ཟིན་པའི་
ལེའུ་འཆད་པ་ལགས་སོ། །
ན་མོ་ལོ་ཀེ་ཤྭ་ར་ཡ། དེ་ནས་སླར་བྲམ་ཟེ་གཟུགས་ཀྱི་ཉི་མ་དེ་ཉིད། རྒྱལ་པོའི་
བཙུན་མོར་མངའ་གསོལ་བས། ལྟས་བཟང་པོ་བསམ་གྱིས་མི་ཁྱབ་པ། ས་ཡང་རྣམ་པ་
དྲུག་ཏུ་གཡོས་པ་དང་། འདབ་ཆགས་ཀ་ལ་པིང་ཀ་ལ་སོགས་པའི་བྱ་རྣམས་ཀྱང་སྙན་པའི་
སྒྲ་སྒྲོག་ཅིང་། ལྗོན་ཤིང་རྣམས་ཀྱང་འབྲས་བུ་ཕུན་སུམ་ཚོགས་པ་སྨིན་པ་དང་། སྔར་བཙུན་
མོར་མངའ་གསོལ་བ་བས་ཀྱང་དེང་སྐབས་བརྒྱ་འགྱུར་གྱི་ངོ་མཚར་བའི་ལྟས་ཆེ་བར་བྱུང་
གྱུར་ཅིང་། རྒྱལ་པོའི་མེ་ཏོག་གི་ལྡུམ་ར་འཕེལ་འགྲིབ་མེད་པ་ཞེས་བྱ་བ་དེའི་པད་མའི་སྡོང་
པོ་ཟེའུ་འབྲུའི་རྩ་བ་དེ་ལ། འཁོར་མེ་ཏོག་སྣ་ཚོགས་ཀྱིས་བསྐོར་ཏེ། ལོ་དང་ཟླ་བའི་བར་ཁ་
མ་ཕྱེ་བར་སྡོད་པ་ཐམས་ཅད་ཐེ་ཚོམ་དུ་གྱུར་ཏོ། །ཐམས་ཅད་ཇི་ལྟར་ཡིན་མ་ཤེས་པར་
སྡོད་དུས། དུས་བཟང་པོ་ཞིག་ལ་འོད་ཟེར་སྣ་ལྔ་འཕྲོས་ཏེ། མེ་ཏོག་གི་ལྡུམ་རར་ཟུག་འགྲོ་
བ་གཅིག་སྐྱེ་བོ་ཐམས་ཅད་ཀྱིས་མཐོང་བར་གྱུར་ཏོ། །
དེ་ནས་རྒྱལ་པོ་འཁོར་དང་བཅས་པ་རྣམས་ཀྱིས་མེ་ཏོག་ལྡུམ་ར་དེར་ཉིན་རེ་བཞིན་
དུ་བྱོན་ནས། མཆོད་པའི་བྱེ་བྲག་བསམ་གྱིས་མི་ཁྱབ་པས་མཆོད་པ་བྱས་སོ། །དེ་ནས་
གཟུགས་ཀྱི་ཉི་མའི་ཐུགས་ལ། མེ་ཏོག་པད་མ་འདིའི་ནང་ནས་སྐྱེས་བུ་དམ་པ་ཞིག་འབྱོན་
པ་མངོན་པར་མཁྱེན་ནས། རྒྱལ་པོ་ལ་མཆོད་པའི་ཆ་རྐྱེན་དཔག་ཏུ་མེད་པའི་དངོས་པོ་དང་།
125
125



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བདག་ཏུ་མ་བཟུང་བའི་ཡོ་བྱད་དང་། བླ་ན་མེད་པའི་མཆོད་པ་དང་། བསྟོད་པའི་དབྱངས་
དཔག་ཏུ་མེད་པ་དང་བཅས་པས་འདི་སྐད་ཅེས་གསོལ་པ། བདེ་གཤེགས་སྐུ་མངའ་གང་
ལ་གང་འདུལ་བ། །འགྲོ་བ་འདྲེན་པ་པད་མའི་ཟེའུ་འབྲུ་ལ།. །འདམ་རྫབ་མེད་པར་འདམ་
གྱི་སྒྲུབ་ནས་བྱོན། །འཕྲིན་ལས་འདབ་སྟོང་ལྡན་པའི་ཁྱེ་འུ་ཁྱོད། །བདག་བློ་མ་རིག་སྒོ་
ལྔའི་རྒྱུ་གསལ་ནས། །འགྲོ་བ་ཀུན་གྱི་མིག་གི་བདུད་རྩིར་བྱོན། །ཁོ་མོ་གཟུགས་ཀྱི་ཉི་མའི་
འོད་ཟེར་གྱིས། །ལེགས་བཤད་པད་མའི་ཚལ་རབ་ཁ་ཕྱེ་ནས། །ཟག་མེད་བདེ་སྟེར་སྦྲང་
རྩིས་བལྟམས་པའི་རོས། །འཁོར་འབངས་བུང་བའི་ཚོགས་རྣམས་ཚིམས་པར་མཛོད། །
གཟུགས་ཀྱི་ཉི་མས་གསོལ་བ་དེ་བཏབ་པས། དབུས་ཀྱི་མེ་ཏོག་པད་མ་དེ་ཉིད་མ་
གཏོགས། གཞན་རྣམས་དུས་གཅིག་ཏུ་ཁ་ཕྱེ་སྟེ། མེ་ཏོག་དང་། འདབ་མ་དང་། འབྲས་བུ་
ཕུན་སུམ་ཚོགས་པ་དང་། དྲི་ཞིམ་པོས་དཔག་ཚད་བརྒྱར་ཁྱབ་པར་གྱུར་ཏོ། །མེ་ཏོག་གི་
འདབ་མ་རེ་རེ་ལ། དཔག་ཚད་རེ་རེ་ཡོད་པ། དེ་ཡང་གཅིག་གིས་གཅིག་ལ་མི་གནོད་པ།
ཕྱི་ནས་བལྟས་ན་ནང་གསལ་བ། ནང་ནས་བལྟས་ན་ཕྱི་གསལ་བར་གྱུར། དུས་དེ་ནས་
ཡུན་རིང་མ་ལོན་པར། ནུབ་ཕྱོགས་ངོས་ནས་འོད་དམར་པོ་སྐར་མདའ་ལྟ་བུ་གཅིག་དབུས་
ཀྱི་པད་མའི་ཟེའུ་འབྲུ་དེ་ལ་ཕོག་པས། དེ་མ་ཐག་ཏུ་ས་ཡང་རྣམ་པ་དྲུག་ཏུ་གཡོས་ཤིང་།
རོལ་མོའི་སྒྲ་རྣམས་རང་འཁྲོལ་དུ་ཁྲོལ་བར་གྱུར་ཏོ། །
དེ་ནས་པད་མའི་སྙིང་པོ་དེ་ཉིད་ཀྱིས་གཏུམས་པའི་དབུས་ན། ཁྱེའུ་ཆུང་དཀར་པོ་
ཟུར་ཕུད་ལྔ་པ། རི་དྭགས་ཨེ་ན་ཡའི་པགས་པ་ནུ་མ་གཡོན་པ་ལ་བཀབ་པ། ལྷ་རྫས་ཀྱི་ན་
བཟའ་གསོལ་བ། ཕྱག་གཡས་ན་ཤེལ་དཀར་གྱི་ཕྲེང་བ་བརྒྱ་རྩ། གཡོན་ན་པད་མ་དཀར་
པོ་སྙན་གྱི་ཐད་དུ་ཁ་ཕྱེ་བ་བསྣམས་པ་གཅིག་ཞལ་འཛུམ་པའི་མདངས་ཕྱུང་ནས་འདི་སྐད་
ཅེས་བཀའ་བསྩལ་ཏོ། །
རྒྱལ་པོ་ཁྱོད་ཚེ་སྟོད་ལ་ལྟ་བ་ལོག་སྟེ་ཕྱི་རོལ་མུ་སྟེགས་པའི་ལྷ་དབང་ཕྱུག་ལ་སྐྱབས་
126



གཟུགས་ཀྱི་ཉི་མའི་རྣམ་ཐར།
སུ་སོང་ནས། སྲོག་ཆགས་གྲངས་མེད་དཔག་ཏུ་མེད་པ་སྲོག་དང་ཕྲལ་ནས་སྡུག་བསྔལ་ལ་
བཀོད་འདུག །དེའི་རྣམ་པར་སྨིན་པས་ཁྱོད་ཚེ་འདི་ལ་ཡང་སྡུག་བསྔལ་དཔག་མེད་མྱོང་
ཞིང་། ཕྱི་མ་ཡང་དམྱལ་བ་མནར་མེད་ཀྱི་གནས་སུ། སྲོག་ཆགས་རེ་རེའི་ཕྱིར་ཡང་བསྐལ་
པ་ཁྲི་ཕྲག་མང་པོར་སྡུག་བསྔལ་བཟོད་གླགས་མེད་པ་མྱོང་དགོས་པ་འདུག་ནའང་། ངའི་
རྗེས་སུ་བཟུང་བའི་བྲམ་ཟེའི་བུ་མོ་འདི་ལ་ཡིད་ཆགས་པའི་སྒོ་ནས་དད་པ་དང་། གུས་པ་
བསྐྱེད་ཅིང་བྲམ་ཟེ་སྒོམ་ཆེན་དེ་ལ་སྐྱབས་སུ་འགྲོ་བའི་སྡོམ་པ་བླངས་ཏེ། རྒྱལ་སྲིད་ཆོས་
བཞིན་བསྐྱངས་པས་ན་ཕྲལ་གྱི་རྐྱེན་ངན་བཟློག་ཅིང་། མཐར་ང་ཉིད་དང་མཇལ་བའི་རྟེན་
འབྲེལ་དེ་སྒྲིག །ད་ནི་ཁྱོད་ཀྱི་སྡིག་སྒྲིབ་སྦྱོང་བའི་ཕྱིར་དུ། སྐུ་གསུང་ཐུགས་ཀྱི་རྟེན་བྱེ་བ་རེ་
རེ་དང་། གཙུག་ལག་ཁང་བརྒྱ་རྩ་བརྒྱད་བཞེངས། དེ་དག་ལ་དགེ་འདུན་ཁྲི་ཕྲག་རེ་རེ་
བཞུགས་སུ་བཅུག་ནས་བསྙེན་བཀུར་ཞབས་ཏོག་བཀུར་སྟི་གང་དྲག་གྱིས། འཁོར་
འབངས་རྣམས་ཀྱང་བྱམས་དང་སྙིང་རྗེས་སྐྱོངས་ལ། མཐར་བྱང་ཆུབ་ཀྱི་ལམ་ལ་བཀོད།
དེའི་རྗེས་རྒྱལ་སྲིད་དང་ལོངས་སྤྱོད་རྣམས་དོར་ལ། དབེན་པའི་གནས་སུ་རང་སེམས་ཐུལ་
ལས་རིམ་གཉིས་ཀྱི་རྣལ་འབྱོར་སྒོམས། དེ་ལྟར་བྱས་ན་བར་དོར་མཆོག་གི་དངོས་གྲུབ་
ཐོབ་བོ། །དེ་ལྟར་མ་བྱས་ན་ཚེ་འདི་འཕོས་པ་ན་བསྐལ་པ་བརྒྱད་ཁྲིའི་བར་དུ་དམྱལ་བ་
མནར་མེད་དུ་སྐྱེས་ནས། སླར་ཡང་ཡི་དྭགས་དུད་འགྲོའི་གནས་སུ་འཁོར་བར་འགྱུར་རོ་
ཞེས་ལུང་བསྟན་ནོ། །
དེ་ནས་རྒྱལ་པོས་འདི་སྐད་ཅེས་གསོལ་བ། གང་ལ་ཉེས་པ་མི་མངའ་ཞིང་། །ཡོན་
ཏན་ཐམས་ཅད་རབ་རྫོགས་པ། །ཁྱེ་འུ་པད་དཀར་ཤེལ་ཕྲེང་འཛིན། །ཐུགས་རྗེས་བདག་
ལ་སྐྱབ་ཏུ་གསོལ། །བདག་བློ་མ་རིག་ཐོག་མ་ནས། །ལས་འབྲས་བླང་དོར་མ་རྟོགས་
པས། །མགོན་པོ་ཁྱོད་ཀྱི་ཐུགས་རྗེ་ཡིས། །བདག་བློ་བཟུང་པ་ཨེ་མ་མཚར། །ཨེ་མ་བདག་
ནི་སྐལ་པ་ལྡན། །མགོན་པོ་ཁྱོད་ཀྱི་ཞལ་ཡང་མཇལ། །བྲམ་ཟེའི་བུ་མོ་དག་དང་ཕྲད། །དེ་
127



་，
གངསབས་
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
རྣམས་གསུང་བཞིན་ཉམས་སུ་ལེན། །ཁྱོད་ནི་གང་བྱོན་གང་དུ་བཞུགས། །གང་དུ་གནས་
ཀྱང་ཐུགས་རྗེས་སྐྱོབས། །ཞེས་པ་ལ་སོགས་པའི་གསོལ་བ་བཏབ་པས། ཁྱེའུའི་ཞལ་ནས།
ང་ལ་འགྲོ་འོང་གནས་པ་གཅིག་ཀྱང་མེད། །མ་སྐྱེས་སྐྱེ་མེད་ཆོས་དབྱིངས་ངང་ནས་འོངས། །
མ་འགགས་མི་འགགས་སྤྲོས་བྲལ་དབྱིངས་སུ་གྲོལ། །མི་གནས་གནས་མེད་བདེ་སྟོང་
དབྱིངས་སུ་ཡལ། །གསུངས་ནས་ཁྱེའུ་དེ་ཉིད་འཇའ་འམ་འོད་ཀྱི་རྣམ་པ་གཅིག་ཏུ་གྱུར་
ནས་ནམ་མཁའ་ལ་ཡལ་སོང་ངོ་། །
དེ་ནས་རྒྱལ་པོ་ཡབ་ཡུམ་ཡི་དམ་གྱིས་ལུང་བསྟན་པ་བཞིན་དུ། ལོ་བདུན་གྱི་བར་
ལ་བདེ་བར་གཤེགས་པའི་སྐུ་གསུང་ཐུགས་ཀྱི་རྟེན་རིན་པོ་ཆེ་སྣ་ལྔ་ལས་གྲུབ་པ་ཁྲི་ཕྲག་རེ་
ལྷག་དང་བཅས་པ་དང་། ཕྱི་གན་དྷོ་ལ་ནང་གཙུག་ལག་ཁང་དུ་བྱས་པའི་གཙུག་ལག་ཁང་
བརྒྱ་རྩ་བརྒྱད་ཀྱི་དབུས་སུ་རིན་ཆེན་སྣ་ལྔ་ལས་གྲུབ་པའི་གཙུག་ལག་ཁང་། ཞེང་ལ་
དཔག་ཚད་གཅིག་དང་། དཀྱུས་ལ་དཔག་ཚད་ཕྱེད་ཡོད་པ་དེའི་སྟེང་དུ། གདུགས་དཀར་
པོ་གསེར་གྱི་ཡུ་བ་ཅན། ཕྱོགས་བཞི་དང་མཚམས་བཞིར་བཻཌཱུརྱའི་ཏོག་གིས་བརྒྱན་པའི་
གསེར་གྱི་རྒྱལ་མཚན་རེ་རེ། དེ་དག་གི་བར་དུ་དྲིལ་བུ་དང་། གཡེར་ཁའི་སྒྲ་ཁྲོལ་བ་དང་།
མདའ་ཡབ་རིན་པོ་ཆེ་དྲ་ཕྱེད་ཀྱིས་བརྒྱན་པ། གཞན་ཡང་དར་པོ་ཆེ་དང་དར་གྱི་ལྡ་ལྡི་ལ་
སོགས་པས་མཛེས་པར་བརྒྱན་ཅིང་དེའི་ནང་དུ་གྱད་དང་། གླང་པོ་ཆེ་དང་། རྟ་དང་། རྨ་བྱ་
དང༌། ཤང་ཤང་དང་། སེང་གེས་བཏེགས་པའི་ཁྲི་སྟེང་དུ་ཆུ་ཤེལ་བཞུན་མ་ལས་གྲུབ་པའི་
ཐུགས་རྗེ་ཆེན་པོའི་སྐུ་ལ། རིན་པོ་ཆེ་སྣ་ཚོགས་པའི་རྒྱན་གྱིས་བརྒྱན། དེའི་མདུན་དུ་འདོད་
དགུ་འབྱུང་བའི་བསམ་གཏན་གྱི་ལྷུང་བཟེད་ཀྱིས་ཐོག་དྲངས་པའི་མཆོད་པའི་བྱེ་བྲག་
བསམ་གྱིས་མི་ཁྱབ་པ་ལྷ་ལས་ཀྱང་ཕུལ་དུ་ཕྱིན་པ་བྱས་ཤིང་། གཞན་ཡང་གཙུག་ལག་
ཁང་དེ་རྣམས་སུ་དགེ་འདུན་ཁྲི་ཕྲག་རེ་སྤྱན་དྲངས་ནས། མཆོད་པའི་བསྙེན་བཀུར་བསམ་
གྱིས་མི་ཁྱབ་པ་བྱས་ཏེ། དགེ་འདུན་དེ་རྣམས་ཀྱང་དཀོན་མཆོག་གི་དྲུང་དུ། ལ་ལས་ཕྱག་
་་128



གཟུགས་ཀྱི་ཉི་མའི་རྣམ་ཐར། །
འཚལ། ལ་ལས་མཆོད་པ་འབུལ། ལ་ལས་སྡིག་པ་བཤགས། ལ་ལས་དགེ་བ་ལ་རྗེས་སུ་ .
ཡི་རངས་པར་བྱེད། ལ་ལས་ཆོས་འཁོར་བསྐོར། ལ་ལས་མྱ་ངན་ལས་མི་འདའ་བར་
གསོལ་བ་འདེབས། ལ་ལས་དགེ་བའི་རྩ་བ་བྱང་ཆུབ་ཏུ་བསྔོ་བ་ལ་སོགས་པའི་དུས་འདའ་
བར་བྱེད་དོ། །་ ་
དེའི་དུས་སུ་རྒྱལ་པོའི་མངའ་ཐང་གསུམ་ཆ་གཉིས་ཀྱང་། དཀོན་མཆོག་དང་དགེ་
འདུན་གྱི་དྲུང་དུ་ཞབས་ཏོག་ལ་ཕུལ་ཅིང་། འཁོར་འབངས་རྣམས་ཀྱང་རྟག་ཏུ་མི་དགེ་བ་
བཅུ་སྤངས་ནས་དགེ་བ་བཅུའི་སྒོ་ནས་དུས་འདའ་བར་བྱེད་དོ། །ཡང་རྒྱལ་པོའི་བཙུན་མོ་
གཟུགས་ཀྱི་ཉི་མ་ལ་སྲས་འགྲན་ཟླ་དང་བྲལ་བ། ལྟ་བས་ཆོག་མི་ཤེས་པ། བཞིན་འཛུམ་
པའི་མདངས་དང་ལྡན་པ། སྐྱེ་བོ་ཐམས་ཅད་ཀྱིས་མཐོང་ན་ཡིད་འཕྲོག་པ། ལྷ་མི་ཀུན་གྱི་
མིག་གི་བདུད་རྩིར་གྱུར་པ་གཅིག་བཙས་སོ། །རྒྱལ་བུའི་མཚན་ཡང་ཡབ་ཡུམ་གྱི་མཚན་
ནས་དྲས་ཏེ་ཉི་མ་སེང་གེ་ཞེས་བྱ་བ་བཏགས་སོ། །
དེའི་དུས་སུ་བྲམ་ཟེ་མཚན་ལྟས་མཁན་རྣམས་ཀྱིས་མགྲིན་གཅིག་ཏུ་འདི་ལྟར་གླེང་
ངོ་༑ ༑འགྲོ་བའི་མུན་སེལ་བདེ་སྐྱིད་ལོ་ཐོག་སྤེལ། །རྒྱལ་བུ་འདི་ནི་སྐྱོན་མེད་ཉི་མ་ཡིན། །
རྒོལ་ངན་སྐྲག་ཅིང་སྡེར་ཆགས་ཀུན་གྱི་རྗེ། །རྒྱལ་བུ་འདི་ནི་རི་དྭགས་རྒྱལ་པོ་ཡིན། །
ཁམས་གསུམ་མ་ལུས་དེ་ཡི་དབང་དུ་འདུ། །ཞེས་གླེང་ངོ་། །དེ་ནས་རྒྱལ་བུ་ཉི་མ་སེངྒེ་
དགུང་ལོ་བརྒྱད་ཙམ་ལོན་པ་དང་། རྒྱལ་པོ་ཟླ་བའི་སེངྒེ་ལ་བཙུན་མོ་གཟུགས་ཀྱི་ཉི་མས་
འདི་སྐད་ཅེས་ཞུས་སོ། །ནམ་འཆི་ངེས་མེད་ཚེ་ལ་རོང་དབང་མེད། །ཡོད་དུ་སྣང་ཡང་
འཁོར་བའི་བདེ་འབྲས་ལ། །སྙིང་པོ་མེད་པས་སྲིད་ལ་མ་ཆགས་པར། །དབེན་པའི་གནས་
སུ་མགོན་པོས་ལུང་བསྟན་བཞིན། །ཐར་པ་ཆེན་པོ་བྱང་ཆུབ་ཚོལ་རེ་རན། །ཞེས་ཞུས་པས།
རྒྱལ་པོ་ཉིད་ཀྱིས་གཟུགས་ཀྱི་ཉི་མའི་གསུང་བཅག་པ་ནི་མ་ནུས། རྒྱལ་སྲིད་དང་བདེ་བ་
ལ་ནི་ཡིད་ཅུང་ཞིག་ཆགས། ཐུགས་ཐེ་ཚོམ་དུ་གྱུར་པ་ན། རྒྱལ་པོའི་ཕོ་བྲང་གི་སྒབ་ཏུ་དགེ་
129



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སློང་སྣམ་སྦྱར་ངུར་སྨྲིག་གྱོན་པ། ཕྱག་ན་ལྷུང་བཟེད་དང་འཁར་གསིལ་བྱ་མ་བུམ་
བསྣམས་པ། ཐུགས་ཞི་ཞིང་དུལ་བ། གོམ་པ་དལ་གྱིས་འགྲོ་བ། མིག་གཉའ་ཤིང་གང་
ཙམ་བལྟ་བ་ཞིག་འདུག་པ་ལ། རྒྱལ་པོས་འཕགས་པ་དགྲ་བཅོམ་པ་གང་ནས་བྱོན། གང་
དུ་བྱོན་ཞུས་པས། དགེ་སློང་དེ་ན་རེ། ང་འཕགས་པ་མ་ཡིན། འཇིག་རྟེན་གྱི་ཁམས་གཞན་
ཞིག་གི་གླིང་བཞི་ལ་དབང་སྒྱུར་བའི་རྒྱལ་པོ་གཅིག་ཡིན་ནའང་། རྒྱལ་སྲིད་ལ་སྙིང་པོ་མེད་
པར་གོ་ནས། ་བདེ་བར་གཤེགས་པའི་བསྟན་པ་ལ་རབ་ཏུ་བྱུང་སྟེ། སངས་རྒྱས་ཤཱཀྱ་ཐུབ་
པའི་ཉན་ཐོས་རྣམས་བལྟ་རུ་འོང་བ་ཡིན། ཁྱོད་རྒྱལ་སྲིད་སྲེ་ཏའི་གྲོང་ཁྱེར་ལྟ་བུའི་བདེ་བ་
ཁབ་རྩེ་གང་ཙམ་འདི་ལ་ཞེན་ནས། རབ་ཏུ་མི་འབྱུང་བ་ཅི་ཞིག་ཡིན་ཞེས་གསུངས་པས།
དགེ་སློང་གི་གསུང་དེ་ཉིད་རྒྱལ་པོའི་སྙིང་ལ་མདའ་ཕོག་པ་བཞིན་དུ་གྱུར་ནས། མྱུར་བར་
སྲས་ཀྱི་དྲུང་དུ་བྱོན་ཏེ་འདི་སྐད་ཅེས་གསུངས་སོ། ། ་ ་
བློ་གྲོས་སྟོབས་ལྡན་རྫོགས་པ་ཚུར་ཉོན་དང༌། །འཆི་བདག་དེ་ནི་མི་སྡོད་ཚུར་ཚུར་
ཡོང་། །དེ་ལས་བྲོས་པའི་ཐབས་ནི་གཞན་མི་འདུག །ཐར་པ་བྱང་ཆུབ་འཚོལ་བར་འགྲོ་རེ་
རན། །རྒྱལ་སྲིད་བུས་སྐྱོང་རྒན་རྒོན་གཉིས་པོ་ཆོས་ལ་རྫོངས། །ཞེས་གསུངས་པས། སྲས་
ན་རེ། དུས་དགུན་གསུམ་དགུན་གྱི་ཡར་སྟོད་ལ། །གངས་དཀར་གྱི་སྟོད་ལ་གཅེར་ཉལ་
བྱེད། །དེ་སེང་གེའི་གཡུ་རལ་མ་ལགས་པའི། །གཞན་སྡེར་ཆགས་རྣམས་ཀྱི་སྤྱོད་ཡུལ་
མིན། །དཔྱིད་དུས་གསུམ་དཔྱིད་ཀྱི་མར་སྨད་ལ། །འཁྱག་རོམ་གྱི་འོག་ཏུ་བརྒྱུགས་ཤིང་
འཕྱོ། །དེ་ཉ་མོ་གསེར་མིག་མ་ལགས་པའི། །གཞན་དུད་འགྲོ་ཡོངས་ཀྱི་སྤྱོད་ཡུལ་མིན། །
དུས་དུས་གསུམ་སྙིགས་མ་ལྔ་བདོའི་དུས། །སྲིད་རྒྱལ་པོའི་མངའ་ཐང་སྐྱོང་བ་དེ། །རྗེ་ཟླ་
བའི་སེང་གེ་མ་ལགས་པའི། །སྤྱིར་རྒྱལ་ཕྲན་ཡོངས་ཀྱི་སྤྱོད་ཡུལ་མིན། །སྒོས་ཁོད་ཆུང་
བདག་གིས་ག་ལ་ནུས། །ཞེས་ཞུས་པས། ཡབ་ཀྱིས། གངས་ན་བུན་འཇིགས་པར་འཚེ་
གྱུར་ན། །ཕ་སྡེར་ཆགས་རྒྱལ་པོའི་བུ་མིན་མཆིས། །ཆུ་འཁྱག་རོམ་འཇིགས་པར་འཚེ་
， 130



གཟུགས་ཀྱི་ཉི་མའི་རྣམ་ཐར།
གྱུར་ན། །ཉ་གསེར་མིག་རྒྱལ་མོའི་བུ་མིན་མཆིས། །སྲིད་འཁོར་འབངས་སྐྱོང་དར་མ་
ཤེས་ན། །ང་ཟླ་བའི་སེང་གེའི་བུ་མིན་མཆིས། །དེ་སེམས་ལ་ཆོངས་ལས་རྒྱལ་སྲིད་སྐྱོངས། །
ད་རྒན་རྒོན་གཉིས་པོ་ཆོས་ལ་བཞུད། །ཅེས་གསུངས་པས། སྲས་ཉི་མ་སེང་གེ་ན་རེ། འོ་ན་
ཡབ་ཅིག་རྒྱལ་པོ་བདག་ལ་གསོན། །ཕ་རྗེས་བུ་ཡིས་འཛིན་པ་ལ། །མཆོད་གནས་གང་
དང་སུ་ཡིས་བྱེད། །བློ་དང་གྲོས་ནི་སུ་ལ་འདྲི། །འཁོར་སྐྱོང་བཙུན་མོ་ཇི་འདྲ་ལགས། །
ཞེས་ཞུས་པས། ཡབ་རྒྱལ་པོ་ཟླ་བའི་སེང་གེས་བུ་ལ་ཞལ་གདམས་འདི་གསུངས་སོ། །
ཚུལ་ཁྲིམས་མིག་འབྲས་བཞིན་དུ་གཅེས་པར་སྲུངས། །བླང་དོར་བདེན་བཞིའི་གནས་ལ་
བློ་གྲོས་རྒྱས། །འགྲོ་ལ་སྙིང་བརྩེ་བྱང་ཆུབ་སེམས་མཆོག་འབྱུངས། །མཆོད་གནས་དམ་པ་
དགེ་འདུན་བརྒྱ་ཕྲག་བསྟེན། །བློ་གྲོས་ལྡན་ཞིང་རིགས་རུས་ལང་ཚོ་རྒྱས། །དགེ་ལ་དཀར་
ཞིང་གྲོས་ཆོད་ཟིན་པར་བྱ། །འབངས་ལ་བྱམས་ཤིང་རྗེ་ལ་བཀུར་སྟི་མཛོད། །བློན་པོ་དམ་
པ་དྲུང་དུ་འབྲལ་མེད་བརྟེན། །ཆོ་རིགས་བཙུན་ཞིང་དམ་པའི་ཚུལ་བཟུང་བ། །འཁོར་ལ་
བྱམས་ཤིང་གྲོགས་ལ་བཀུར་སྟི་ཆེ། །ཟས་སྐོམ་ཡངས་ཤིང་རང་གིས་བཀོལ་ཆོག་པའི། །བུ་
ནོར་སྤེལ་བྱེད་བཙུན་མོ་དམ་པ་བརྟེན། །ཕྱི་ནང་ཡོངས་ཀྱི་བྱ་བ་གང་ལ་ཡང་། །ཀུན་ལ་
གྲོས་དྲིས་གྲོས་ཐག་རང་གིས་ཆོད། །གང་ལའང་རང་ཤེས་མ་བྱེད་ཀུན་དང་སྟུན། །བསྟུན་
པར་མཁས་ན་ཀུན་གྱི་གཙོ་བོར་འགྱུར། །ཕ་གཅིག་བུ་གཅིག་ཡིན་ནོ་སེམས་ལ་ཞོག །ཅེས་
གསུངས་པས། དེའི་མོད་ལ་རྒྱལ་བུ་ཉི་མ་སེང་གེས་ཡུམ་གྱི་དྲུང་དུ་བྱོན་ནས་འདི་སྐད་ཅེས་
ཞུས་སོ། །ཡབ་ཅིག་རྒྱལ་པོའི་བཀའ་ནི་བཅག་ཏུ་མེད། །ད་ནི་གླང་ཁལ་བེའུ་ལ་བཀལ་
ནས་བྱུང་། །ཕྱི་ནང་ཡོངས་ཀྱི་བྱ་བྱེད་གང་ལ་ཡང་། །འགྲོ་ལུགས་ཇི་ལྟར་བྱེད་ལགས་སམ་
ཞེས་ཞུས་པས། ཡུམ་གྱིས་ཞལ་གདམས་འདི་སྐད་ཅེས་གསུངས་སོ། །
དགྲ་ལ་ཟོན་འགྲོགས་གྱིས་དང་ནམ་མཇུག་མཛའ་ཡུན་རིང་། །ནོར་ལ་ཆགས་ཞེན་
ཆུང་དང་ནམ་མཇུག་ཕྱུག་པོར་འགྱུར། །རྟག་ཏུ་དགེ་བ་སྒྲུབས་དང་ནམ་མཇུག་སངས་རྒྱས་
131



་
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། ་
ཐོབ། །ད་རུང་ལན་གཅིག་གསོན་དང་སྲས་པོ་ཀྱེ། །འཁོར་ངན་བྱ་བྱེད་སྤྱོད་པ་ཅི་མཐོང་
ཡང་། །བློ་ཁོག་བསྐྱེད་ལས་ནང་དུ་བརྫུ་ལ་ལོངས། །ཡིན་མིན་མ་མང་ནང་གི་བློ་ལ་དྲིས། །
རྟག་ཏུ་དཀོན་མཆོག་མཆོད་ལ་བློ་ཕུག་གཏོད། །མ་གཅིག་བུ་གཅིག་ཡིན་པས་སེམས་ལ་
ཟུངས། །སྙིང་གཏམ་འདི་རྣམས་མ་བརྗེད་སེམས་ལ་ཆོངས། །ཕ་མ་གཉིས་པོ་དམ་པའི་
ཆོས་ལ་འགྲོ། །ཞེས་གསུངས་པའི་རྗེས། ཨ་བོ་རྔོན་པའི་བུས་སྲས་ལ་འདི་སྐད་ཅེས་
གསོལ་པ། ་བོང་བ་གྲམ་རྡོ་ཚུད་པ་མཁར་གྱི་བདུད། །བྲན་གཡོག་གོ་ལངས་ཤོར་བ་རྩམ་
པའི་བདུད། །བུད་མེད་གྲོས་ཁྱེར་ཤོར་བ་འདུན་མའི་བདུད། །ངན་པ་གྲལ་འགོ་འགྲིམ་པ་
གཙོ་བོའི་བདུད།. །བདུད་བཞི་སྤོངས་ལས་རྒྱལ་ཁྲིམས་ཆོས་བཞིན་སྐྱོངས། །བདག་ཀྱང་
ཆོས་དྲན་ཡབ་ཡུམ་ཕྱག་ཕྱིར་འགྲོ། །ཞེས་ཞུས་སོ། །དེའི་དུས་སུ་བློན་པོ་ཨ་བོ་ན་གེའི་
བསམ་པ་ལ། རྔོན་པའི་བུ་བདེན། ངོས་ཀྱང་སྲས་ལ་སྙན་འབུལ་ཞིག་ཕུལ་ནས་ཆོས་ལ་
འགྲོ་སྙམ་སྟེ་འདི་སྐད་ཅེས་ཞུས་སོ། །ཚིག་བཙུན་འགྲིམ་པར་བསྐྱིལ་དང་བཙུན་པ་ཡིན། །
སྙིང་གཏམ་བུ་ལ་གསུངས་དང་བརྟན་པ་ཡིན། །ཟས་སྐོམ་ཕྱི་ལ་ངོམས་དང་རྒྱན་དུ་ཆེ། །
ནོར་རྫ་ས་ནང་དུ་སྦེད་དང་ཕྱུག་པོར་འགྲོ། །འཁོར་ལ་ཉེ་རིང་མེད་ན་བཀུར་སྟི་ཆེ། །རྟག་ཏུ་
དགེ་བ་སྒྲུབས་དང་འབྲས་བུ་ཆེ། །སྙིང་གཏམ་ལེགས་པས་ཐུགས་ལ་འཇོག་པར་ཞུ། །
བདག་ཀྱང་ཆོས་དྲན་ཆོས་ལ་གཏོང་བར་ཞུ། །ཞེས་ཞུས་པས། དེ་ནས་སྲས་རྒྱལ་བུ་ཉི་མ་
་ སེང་གེས་ཡབ་ཡུམ་གྱི་གཙོས་པའི་རྒྱལ་ཕྲན་བློན་འབངས་འཁོར་བཅས་ལ་འདི་སྐད་ཅེས་
ཞུས་སོ། །ཡབ་ཡུམ་བློན་འབངས་འཁོར་བཅས་བདག་གསོལ་ན། །ཁྱེད་ཀྱིས་བསྐྱངས་
ནས་རྒྱལ་སྲིད་ནམ་མཁའ་ཙམ། །ཁོ་བོས་བསྐྱོང་ན་རྒྱལ་སྲིད་མ་ཉམས་ཙམ། །ཅི་གསུངས་
དང་ལེན་ཡབ་ཡུམ་བཀའ་མི་བཅག །ཅིས་ཀྱང་མི་བཞུགས་ཆོས་ལ་བྱོན་ཟེར་ན། །ཁོ་བོ་
བདག་ཀྱང་རྗེས་སུ་བཟུང་བར་ཞུ། །ཉེར་མཁོའི་ཆ་རྐྱེན་བདག་གིས་བསྒྲུབས་ནས་འབུལ། །
ཕྱི་མ་མཐོ་རིས་གནས་སུ་འདྲེན་པར་ཞུ། །ཞེས་ཞུས་པ་དང་། གྲོང་ཁྱེར་སེམས་ཀྱི་བློ་གྲོས་
་
，
132 .



གཟུགས་ཀྱི་ཉི་མའི་རྣམ་ཐར།
ཀྱིས་ཐོག་དྲངས་པའི་གྲོང་ཁྱེར་འབུམ་ཚོ་སུམ་ཅུ་སོ་དྲུག་དང་རྒྱལ་པོའི་མངའ་རིས་ཕྱི་ནང་
བར་གསུམ་སྐྲ་ཤད་གཅིག་ཀྱང་ལྷག་ལུས་མེད་པར་སྲས་རྒྱལ་བུ་ཉི་མ་སེང་གེ་འདི་ཉིད་ལ་
ཕུལ་ལོ། །དེ་ནས་རྒྱལ་པོ་ཡབ་ཡུམ་བློན་འབངས་འཁོར་དང་བཅས་པས་རབ་ཏུ་བྱུང་བའི་
དབེན་པའི་གནས་བྱང་ཆུབ་སྒྲུབ་པའི་ནགས་ཚལ་དུ་ཕྱིན་ནས་ཐར་པ་ཆེན་པོ་སངས་རྒྱས་
ཀྱི་གོ་འཕང་རིན་པོ་ཆེ་ཐོབ་པར་གྱུར་ཏོ། །རྒྱལ་པོ་ཉི་མ་སེང་གེས་ཀྱང་རྒྱལ་ཁྲིམས་ཆོས་
བཞིན་བསྐྱངས་ནས། བློན་འབངས་འཁོར་དང་བཅས་པ་ཐམས་ཅད་བདེ་སྐྱིད་ཀྱི་དཔལ་
འབྱོར་ཕུན་སུམ་ཚོགས་པའི་ངང་ལོངས་སྤྱོད་པར་གྱུར་ཏོ། །འདི་ཡན་མཐའ་མ་དགའ་
བདེའི་དཔལ་ལ་ལོངས་སྤྱོད་ཅིང་ཐར་པའི་ལམ་སྣ་འདྲེན་པའི་ལེའུ་རྫོགས་སོ།། །།
133



གངས་ཅན་སྐྱེས་མའི་དཔེ་ཚོགས་ལས།
ཁྲོམ་དགེ་ཟླ་བ་སྒྲོན་མའི་དག་སྣང་སོགས།
༄༅། །གཏེར་སྟོན་འདུད་འདུལ་རྡོ་རྗེས་སྒྲུབ་པ་མོ་
ཨོ་རྒྱན་བུ་ཁྲིད་ལ་གནས་སྒོ་འབྱེད་པར་
གདམས་པའི་ཆབ་ཤོག་་་་
བཞུགས། །
ན་མོ་གུ་རུ་དྷེ་ཝ་ཌཱཀྐི་ནི་སརྦ་སིདྡྷི་ཧཱུྃ་ཧི༔ སྲིད་ཞི་མཉམ་ཉིད་འོད་གསལ་བདེ་ཆེན་
ཀློང་། །སྐུ་གསུམ་སྟོན་པ་རིག་རྩལ་དོན་གྱི་ལྷ། །རིག་སྟོང་དབྱེར་མེད་བླ་མ་ཏོག་གི་བུམ་
པ་མཆོག །འཇིགས་བྲལ་སྐུ་གསུམ་སྟོན་པ་ཐམས་ཅད་ཀྱི། །དྲི་བྲལ་གསུང་མཆོག་རྡོ་རྗེའི་
ཀློང་སྒྲོམ་ནས། །རྒྱལ་ཀུན་ཉིད་ལས་ལྷག་པར་མངའ་གསོལ་བའི། །མཚོ་པད་ལས་བྱོན་
སངས་རྒྱས་པད་འབྱུང་དེ། །ཐེག་ཆེན་རྒྱུད་སྡེ་རྣམས་ནས་ལུང་བསྟན་པའི། །འཇམ་
དབྱངས་སྤྲུལ་པ་ཚངས་པའི་མེ་ཏོག་དེས། །སྐྱེ་འཆི་གཉིས་སྤངས་རྡོ་རྗེའི་སྐུ་བརྙེས་དེ། །
བྱང་ཕྱོགས་གངས་ཅན་ལྗོངས་འདིར་སྤྱན་དྲངས་ནས། །སྤྲུལ་པའི་རྗེ་འབངས་གྲོགས་
བཅས་སྐལ་འཚམས་ལ། །འོད་གསལ་རྡོ་རྗེ་སྙིང་པོའི་ཆོས་ཆར་ཕབ། །སྐལ་པ་གསུམ་
པོར་རང་རང་སྤྱོད་ཡུལ་དུ། །འོད་སྐུར་གཤེགས་དང་མཁའ་སྤྱོད་ཆུ་ལ་འཕྱོ། །རྨད་བྱུང་
གྲུབ་རྩལ་གདུལ་བྱའི་སྣང་ངོར་བསྟན། །སྐུ་གསུམ་ལོངས་སྐུའི་ཞིང་དུ་བདེ་བླག་འཁྱིལ། །
མཚོ་པད་ལས་བྱོན་སངས་རྒྱས་པདྨ་དང་། །གངས་ཅན་ལྗོངས་འདིར་བརྒྱ་དང་བཅུ་
གཅིག་ཏུ། །ཏི་སེ་ནས་བཟུང་ཁམས་ཀྱི་ཙང་ཁ་ཡན། །བསྒྲུབ་པའི་གནས་བྱིན་ནོར་རྫས་
ཆོས་བཀའ་སོགས། །གཏེར་ཁ་བརྗོད་འདས་སྦས་ཤིང་མ་འོངས་སྐྱེ་འགྲོའི་དོན་ཆེན་དུ། །
སྐྱེས་ཆེན་ཕོ་མོ་རིམ་བྱོན་སྨོན་རྒྱས་བཏབ། །གབ་སྦས་མངོན་ཕྱུང་ངོ་མཚར་གཟི་བྱིན་
134



སྒྲུབ་པ་མོ་ཨོ་རྒྱན་བུ་ཁྲིད་ལ་གནས་སྒོ་འབྱེད་པར་གདམས་པའི་ཆབ་ཤོག །
འབར། །སྐྱེས་འགྲོ་བདེ་བཀོད་ཀུན་བཟང་འོད་སྐུར་བསྐྱལ། །སྦས་པའི་གནས་མཆོག་
འདི་དག་ཀུན། །མཚན་ཐོས་ཙམ་གྱིས་མཐོ་རིས་བདེ་དགའ་འགྱེད། །ཞལ་མཇལ་ཙམ་
གྱིས་སྐུ་གསུམ་འོད་སྐུར་འཁྱིལ། །གནས་སྒོ་འབྱེད་པས་ནད་མུག་མཚོན་འཁྲུགས་ཞི། །
ཚོགས་འཁོར་བསྐོར་བས་རིག་འཛིན་གྲལ་དུ་འཁོད། །ཅེས་གནས་མཆོག་དམ་པ་དགའ་
བ་ལུང་ཞེས་མཁའ་འགྲོའི་སྦས་ལུང་འདི། བརྗོད་པར་དཀའ་བའི་ཆེ་བའི་ཡོན་ཏན་ནི། །སྤུ་
བོ་འདོང་ཆུའི་ལྷ་ཁང་ནས་ཕྱུང་བའི་གཏེར་ལུང་ལས། འདོང་ཆུ་ལྷ་ཁང་འདི་དང་མ་རིང་
ཤར་ལྷོ་ན། །ང་ཡི་སྒྲུབ་གནས་ཁྱད་པར་ཅན། །བདེ་ཆེན་དགའ་བ་ལུང་ཞེས་བྱ་བ་ཡོད། །
པད་འབྱུང་བདག་དང་ཡེ་ཤེས་མཚོ་རྒྱལ་གྱིས། །ཡང་ཕུར་བསྒྲུབ་པའི་གཞལ་ཡས་ཡོད། །
མ་དང་མཁའ་འགྲོའི་ཚོགས་ཁང་ཡོད། །གུ་རུ་ཡབ་ཡུམ་བཞུགས་ཁྲི་དང་། །འཆི་མེད་ཚེ་
ཡི་བུམ་པ་ཡོད། །བརྒྱད་ལྡན་ཁྲུས་ཀྱི་རྫིང་བུ་ཡོད། །ཞི་ཁྲོ་བདེ་མཆོག་ཕོ་བྲང་ཡོད། །པད་
འབྱུང་བདག་དང་རྗེ་འབངས་ཉེར་ལྔ་ཡི། །རྫུ་འཕྲུལ་ཞབས་རྗེས་གསར་པར་ཡོད། །
དཔའ་བོའི་མཁའ་འགྲོའི་བྲོ་ར་ཡོད། །ཞལ་གཟིགས་ནམ་མཁའི་སྐར་ཚོགས་འདྲ། །ཟབ་
མོའི་གཏེར་ཁ་གསུམ་ཙམ་ཡོད། །གནས་མཆོག་འདི་ཡི་ལྟག་རྒྱབ་ནས། །མཁའ་འགྲོ་རྒྱལ་
གྱི་ལུང་པ་ཞེས་བྱ་དེ། །བྲག་རི་སེང་གེ་འགྱིང་འདྲ་ཡོད། །བྲག་རི་དེའུ་ཡི་གེའུ་ཚང་དུ། །
པད་འབྱུང་བདག་དང་མཚོ་རྒྱལ་གྱི། །སྒྲུབ་ཕུག་ཏིང་འཛིན་འོད་གསལ་རྫོང་ཞེས་བྱ་བ་
ཡོད། །གཞན་ཡང་སྒྲུབ་ཕུག་མང་དུ་ཡོད། །པད་འབྱུང་བདག་གི་བཞུགས་ཁྲི་དང་། །ཞི་ཁྲོ་
བདེ་གཤེགས་འདུས་པའི་ལྷ་ཚོགས་བཞུགས། །གུ་རུ་ཡབ་ཡུམ་ཞབས་རྗེས་ཡོད། །དེའུ་
འབུར་རིན་ཆེན་སྤུང་འདྲ་ཡོད། །ཞི་ཁྲོ་ཕག་མོ་ཁྲོས་མ་ཡི། །ཕོ་བྲང་གཡུ་མཚོ་གཏན་
འཁྱུལ་ཡོད། །མཚོ་དེ་ཁ་རུ་རེག་པ་ཡིས། །ཐ་ན་ཁྱི་ཕག་ལྟ་བུ་ཡིན་མོད་ཀྱང་། །མཐོ་རིས་
བདེ་དགའ་འགྱེད་པར་ངེས། །རབ་འབྲིང་ཐར་པའི་གྲོང་དེར་འཇུག །གཞན་ཡང་ལྷ་
ཚོགས་དཔག་མེད་བཞུགས། །གནས་མཆོག་ཁྱད་འཕགས་གནས་ཆེན་དེ་རྣམས་སུ། །པད་
135



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
འབྱུང་བདག་ཉིད་ཟླ་གསུམ་བཞུགས་པའི་སྒྲུབ་གནས་ཡིན། །གཞན་ཡང་གནས་མཆོག་
འདི་ཉིད་ཀྱི། །ཤར་དུ་བདེ་ཆེན་ལྷ་ཡི་སྐྱེ་ཚང་ཡོད། །ལྷོ་རུ་ཨརྱ་ལུང་ཞེས་བྱ་བ་ཡོད། །
ནུབ་ཏུ་བདེ་བ་ལུང་ཞེས་བྱ་བ་ཡོད། །བྱང་དུ་རྩལ་རྫོགས་ལུང་ཞེས་བྱ་བ་དྲག་པོའི་གནས་
ཤིན་ཏུ་རྩུབ་པ་ཞིག་ཡོད། །སྒྲུབ་གནས་འདི་རྣམས་སྒོ་འབྱེད་ཙམ་གྱིས་ནི། །ཡ་མཚན་གཟི་
བྱིན་བསམ་མི་ཁྱབ། །སྤོ་ལུང་ལྷོ་མོན་བོད་ཉི་བརྡལ། །ཕྱག་བསྐོར་འབྲེལ་བས་ཐར་ལམ་
ཟིན། །ཞལ་མཇལ་ཙམ་གྱིས་མཆོག་གི་དངོས་གྲུབ་ཐོབ། །ཚོགས་འཁོར་སུས་བསྐོར་རིག་ ་
འཛིན་ས་ལ་འགོད། །དར་ཅོག་འཛུགས་པས་ཐར་པའི་གྲོང་དེར་ཕྱིན། །བརྗོད་པར་དཀའ་
བའི་ཡོན་ཏན་ཟུར་ཙམ་མོ། །གནས་གཏེར་འདི་ཡི་སྲུང་མ་ནི། །བདུད་མགོན་ཀླུ་བཙན་ ་
ནག་པོ་དང་། །གཏེར་མགོན་བྱ་རོག་གདོང་ཅན་ཁྱོད་ལ་གཏད། །མ་འོངས་ནུས་ལྡན་རྡོ་ ་
རྗེའི་བརྡ་བྱིན་ཚེ། །ཤེལ་དཀར་རྡོ་རྗེ་མཚོ་ཡི་སྐྱེ་བ་ནི། །རྣལ་འབྱོར་དབང་མོ་ཨོ་རྒྱན་མིང་། །
བྲང་བླ་མཆེན་ལ་སྐུ་གསུམ་གྱིས། །སྨེ་བ་མཚན་པ་ཨོ་རྒྱན་མིང་། །རྣལ་འབྱོར་མ་དེས་
འབྱིན་པའི་ཚེ། །སྐྱེ་འགྲོ་ཚོགས་བསགས་བདེ་ཉིད་བརྡལ། །དུས་ལ་བབ་ཚེ་གཏེར་སྲུང་
ཁྱེད་རྣམས་ཀྱིས། །དམ་ལྡན་རྣལ་འབྱོར་དེ་ཡི་གྲོགས་མཛོད་ཅིག །བཛྲ་ས་མ་ཡཱ༔ ཞེས་
རྣལ་འབྱོར་མ་ཀུན་བཟང་མོ་ཞེས་ཨོ་རྒྱན་གྱི་མཚན་འཛིན་པ་འདི་ཉིད་ལ། སྨད་པ་དང་སྒྲོ་
སྐུར་གྱི་བྱ་བ་སྤངས་ཤིང་། ཕྱག་བྱ་བ་དང་བཀུར་སྟིའི་འོས་སུ་གྱུར་པ་ངེས་པར་དེ་པའི་
ལུང་ནི། བླ་མ་དགོངས་པ་འདུས་ཡོངས་འདུལ་ལུང་བྱང་ལས། ཤེལ་དཀར་རྡོ་མཚོའི་སྤྲུལ་ ， །
པ་ནི། མ་འོངས་ཤེལ་ཕུག་ནུབ་ཕྱོགས་སུ། བུད་མེད་ཨོ་རྒྱན་མིང་ཅན་པད་མའི་རིགས། །
གཞན་ལ་ཆེ་བརྗོད་པདྨ་ང་ལ་མོས། །སྐལ་ལྡན་དེ་ལ་བླ་བསྒྲུབ་གཏད་རྒྱ་གྱིས། །ཞེས་
གསུངས་པས་མདོ་སྔགས་ནས་ལུང་བསྟན་པའི་སྐལ་ལྡན་ཕོ་མོ་ནི་ཉིན་མོའི་སྐར་མའམ།
ནམ་མཁའི་མེ་ཏོག་ལས་ཀྱང་ཆེས་དཀོན་པའི་ཕྱིར། ཀུན་གྱིས་དད་པ་དང་གུས་པ་དང་
མཆོད་པར་འོས་པར་རིགས་སོ། །ཅི་ཕྱིར་མདོ་ལས། ནད་པ་དང་ནི་ཆོས་སྨྲ་དང་། །སྐྱེ་
136 ་ ་ ་



་
སྒྲུབ་པ་མོ་ཨོ་རྒྱན་བུ་ཁྲིད་ལ་གནས་སྒོ་འབྱེད་པར་གདམས་པའི་ཆབ་ཤོག
མཐའ་བྱང་ཆུབ་སེམས་དཔའ་ལ། །ཡོན་ཕུལ་བ་ནི་གཞན་དུ་མེད། །ཅེས་གསུངས་པའི་
བདེ་དགའི་འབྲས་བུ་གུས་ལྡན་རང་རང་གི་རྒྱུད་ལས་སྨིན་པ་ངེས་སོ། ། །
ཞེས་ཆོས་སྐུ་ཀུན་ཏུ་བཟང་མོའི་མཁའ་དབྱིངས་ལས། །ལོངས་སྐུ་རྡོ་རྗེ་ཕག་མོའི་ཉི་
འོད་བརྡལ། །སྤྲུལ་སྐུ་ཡེ་ཤེས་མཚོ་རྒྱལ་སྤྲིན་ཕུང་འཁྲིགས། །སྐུ་གསུམ་དབྱེར་མེད་རྣལ་
འབྱོར་དབང་མོ་ཡི། །གཟི་བྱིན་ཆར་འབེབས་འགྲོ་བའི་ཚ་གདུངས་སེལ། །འདི་ནི་སྐྱེ་མེད་
དབྱིངས་ཀྱི་ཌཱཀྐི་མ་ཞིག་ཡིན་པར་ངེས་པས། ཆེད་དུ་བརྗོད་པ་མ་གཏོགས། ངོ་བསྟོད་
དང༌། ཕྱོགས་ལྷུང་སོགས་ཡེ་ནས་བྲལ་ཞིང་། གདུལ་བྱ་སྐལ་པ་གསུམ་གྱིས་རང་རང་གི་
སྤྱོད་ཡུལ་དུ་ངེས་རྒྱུའི་ཡི་གེ་འདི་དག་རྣམས་ལ་ལོག་པར་བལྟ་ཞིང་འབར་གཤེ་དང་སྒྲོ་སྐུར་
བཏབ་པའི་སྐལ་མེད་དམ་ཉམས་མ་རུང་པ་ལོག་གཤེད་བདུད་རྣམས་ཀྱི་སྲོག་རྩ་ཆོད་ལ་
སྙིང་ཁྲག་ཐང་དུ་ཕོས། གུས་ལྡན་འཁོར་གཡོག་སྦྱིན་བདག་གྲོགས་རྣམས་ལ། རྟག་ཏུ་
གྲོགས་མཛོད་ཚེ་བསྲིངས་བསོད་ནམས་གྲོགས་ལྡན་མཛོད་ཅིག །བསྟན་སྲུང་རྒྱ་མཚོའི་
ཚོགས། ཞེས་མདོ་རྒྱུད་དུ་མ་ནས་ལུང་བསྟན་པའི་འགྲོ་བ་ལྷ་མིའི་མཆོད་སྡོང་དུ་གྱུར་པ།
ཆེད་དུ་བོད་གངས་ཅན་གྱི་ལྗོངས་འདིར་མཁས་ཤིང་གྲུབ་པ་བརྙེས་པ་མདོ་སྔགས་ཀྱི་ལུང་
གི་ཕྱུགས་པའི་སྐྱེས་ཆེན་དམ་པ་རྣམས་ཀྱི་རིགས་ཀྱི་བདག་པོར་གྱུར་པ། མཚན་ཡོངས་སུ་
གྲགས་པ་བདུད་འདུལ་རྡོ་རྗེ་ཞེས། ཕྱོགས་བྲལ་ནམ་མཁའི་ཁྱོན་ཡང་རྣལ་འབྱོར་པ། རིག་
འཛིན་ནུས་ལྡན་རྡོ་རྗེ་བློ་བདེ་ལས། སྒྲུབ་གནས་རིག་འཛིན་སྐྱེད་ཚལ་རྡོ་རྗེའི་ལྡིང་ཁང་དུ་
སྐལ་ལྡན་བུང་བ་དགྱེས་ཕྱིར་ལེགས་བཀྲ་འདི། སྒྲུབ་ཚང་སྤྲུལ་སྐུ་ཀུན་བཟང་འོད་གསལ་
སྙིང་པོས་བགྱིས་པ་སརྦ་མངྒ་ལཾ། །
ཆེད་དོན་གནས་ཡིག་ལ་ཡོད་བཞིན་གྱི་གནས་འདི་དག་རྣམས་ཀྱི་སྒོ་འབྱེད་པའི་དུས་ལ་བབས་པ་ནི་ངེས་ཅན་ཡིན་
པས། དེ་དག་རྣམས་ཀྱི་སྒོ་འབྱེད་པ་དང་། དག་སྣང་ཚད་ཀྱི་མ་དང་མཁའ་འགྲོ་རྣམས་ཀྱི་གསུང་གླེང་དང་། གནས་ཀྱི་ཡི་གེ་
དག་སྣང་བྱུང་ཚད་ཐམས་ཅད་གསལ་རྒྱས་སུ་བཀོད་པ་གལ་ཆེ་ཞིང་། གནས་གཏེར་གྱི་སྒོ་འབྱེད་པ་ཙམ་གྱིས་འགྲོ་ལ་བདེ་
， 137



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སྐྱིད་འབྱུང་བའི་སྒོ་ཡིག་ཡིན་ཅིང་། མ་འོངས་ཀྱི་ཚེ་ནའང་ཆོས་མཛད་ཀྱི་སྐལ་ལྡན་ཕོ་མོ་རྣམས་ལ་མཚན་ཞིང་། གནས་
གཏེར་མ་ངེས་རྙེད་པའི་དོན་ཆེད་དུ། ཆོས་མཛད་མ་ཉིད་ཀྱི་རྣམ་ཐར་དང་། དག་སྣང་ལྟ་སྒོམ་གྱི་རྟོགས་བརྗོད་ཀྱི་མགུར་མ་
སོགས། གབ་སྦས་མེད་པ་ས་མ་ཡཱ་ལ་དགོངས་ནས་གསལ་རྒྱས་ཡིན་ཞེས་པའི་རིས་བུ་ཡེབ་སྒོ་ཡོད་པས་ཅི་ནུས་ཀྱང་གལ་
བོ་ཆེ། ཞེས་ཕྱོགས་བྲལ་ནམ་མཁའི་ཁྱོན་ཡང་རྣལ་འབྱོར་པ། རིག་འཛིན་ནུས་ལྡན་རྡོ་རྗེས། ས་འདེབས་ཀྱི་སྒྲུབ་པ་མོ་ཨོ་
གྱོན་བུ་ཁྲིད་ལ་ཆབ་ཤོག་ཏུ་བསྐུར་བ་མངྒ་ལཾ། ། ༈ འདི་པའི་བརྒྱུད་རིམ་ནི། རིག་འཛིན་བདུད་འདུལ་རྡོ་རྗེ། སྒྲུབ་པ་མོ་ཨོ་
རྒྱན་བུ་ཁྲིད་དམ་ཀུན་བཟང་དབང་མོ། གཏེར་སྟོན་སྟག་ཤམ་རྡོ་རྗེ། ཀུན་བཟང་ཁྱབ་བརྡལ་ལྷུན་གྲུབ།
138



༄༅། །ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ་
དད་ལྡན་ཡིད་ཀྱི་གསོས་སྨན་བཞུགས། །
ན་མོ་གུ་རུ་དེ་ཝ་ཌཱཀྐི་ནི། དེ་ལ་ཌཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་ཤིག་
འབྲི་བ་ལ། སྔོན་གྱི་སྐྱེ་བ་བཞེས་ཚུལ་ནི། ཡེ་གདོད་འོག་མིན་ཞིང་ན་ཀུན་ཏུ་བཟང་མོ། །
མཁའ་སྤྱོད་དག་པའི་ཞིང་ན་གསང་བ་ཡེ་ཤེས། །རྒྱ་གར་འཕགས་པའི་ཡུལ་ན་ཚེ་ལམ་གྱི་
མཁའ་འགྲོ། །གངས་ཅན་བོད་ཀྱི་ཡུལ་ན་མཁར་ཆེན་གྱི་མཚོ་རྒྱལ། །སྨར་ཁམས་གླིང་རྗེའི་
མདུན་སར་མགར་བཟའ་ཡི་ཆོས་སྒྲོན། །ལབ་ཀྱི་ཡུལ་ན་རིགས་སྲས་ལེགས་འདུལ་སྒྲོལ་
མ༑ ༑ཟབ་གཏེར་བཀའ་བབ་ཇོ་མོ་པདྨ་མཚོ་སྐྱིད། །གྲྭ་ནང་མྱོས་ཀྱི་གདུང་གྱུར་མི་འགྱུར་
དཔལ་སྒྲོན། །ཚྭ་སྒང་རྟ་ཤོད་ཡུལ་ན་པདྨ་ཆོས་མཚོ་ཞེས་འབྱུང་བ་ལྟར་རོ། །སྐུ་འདི་ཉིད་ཀྱི་
གོང་མ་ཚོགས་བརྒྱ་གཏེར་སྟོན་རྡོ་རྗེ་གྲགས་པ་ཡིན་ཏེ། ཁོང་སྙིང་སྐབས་ཞབས་ཕྱི་བླ་མ་
ཤེས་རྒྱལ་གཙོས་ཁ་ཤས་ལ་ང་ཡི་སྐྱེ་བ་དེ་ཉག་བླ་བྱང་ཆུབ་རྡོ་རྗེའི་རིགས་རྒྱུད་དུ་ཆུ་ཕག་
ལོ་བ་ཞིག་སྐྱེ་འོང་གསུངས་སྐུ་གཤེགས་སོ། །
དེ་ལྟར་སྐྱེ་བའི་ཕྲེང་བ་འགའ་ཞིག་གི་མཚན་སྨོས་ནས་ད་ལྟའི་སྐྱེ་བ་འདི་ཉིད་ཀྱི་
ཚུལ་འཆད་པར་བྱའོ། །དེ་ལའང་ཡབ་རིག་འཛིན་བྱང་ཆུབ་རྡོ་རྗེ་ཞེས་གཏེར་ཆེན་རང་རིག་
རྡོ་རྗེའི་དངོས་སློབ་གྲུབ་པའི་རིག་འཛིན་ཟབ་གཏེར་ལ་མངའ་དབང་འབྱོར་བ་དང་། ཡུམ་
ཊཱཀྐི་དྲི་མེད་དབང་མོ་ཞེས་པ་ཡེ་ཤེས་མཁའ་འགྲོའི་སྤྲུལ་པ། ཟབ་གཏེར་གསང་བའི་བརྡ་
ཁྲོལ་གྱི་ཕྱག་རྒྱ་མོ་ལྟ་བསྒོམ་སྤྱོད་འབྲས་ས་ལམ་མཐར་ཕྱིན་པ་གང་དེའི་སྲས་སུ་གངས་
ཅན་བོད་ཀྱི་ཞིང་། མདོ་ཁམས་སྨར་ཤོད་གོ་འཇོའི་ཡུལ། མདོ་སྨད་ཨན་ཆུང་སེངྒེ་གནམ་
139



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
རྫོང་ཞེས་ཡོངས་སུ་གྲགས་པའི་གནས་ཀྱི་བསྟི་གནས་དམ་པ་དེར་བོད་རབ་བྱུང་བཅོ་ལྔ་
པའི་ཆུ་མོ་ཕག་གི་ལོ་ཟླ་ཚེས་བཟང་པོར་སྐུར་འཁྲུངས། ཡབ་ཀྱིས་རྟ་མགྲིན་ལྷ་མོ་ཞེས་
མཚན་གནང་། བྱིས་པའི་དུས་ནས་ཕལ་ལས་ལྷག་པའི་རྟགས་མཚན་དུ་མ་དང་ལྡན།
དགུང་ལོ་དགུ་པ་ལྕགས་ལུག་ལོར་མ་ཡུམ་རེ་ཞིག་དགོངས་པ་ཆོས་དབྱིངས་སུ་གཤེགས།
སྐུ་གདུང་གྲུ་གང་ལས་མ་ལྷག །དགུང་ལོ་བཅུ་གཅིག་ཐོག་ཡི་གེ་འབྲི་ཀློག་དང་། འདོན་
རོལ་དབྱངས། གཏོར་བཟོ་དཀར་རྒྱན་སོགས་ལ་སྦྱང་བརྩོན་ཆེར་མ་དགོས་པར་ཤེས་སླ་
བར་བྱུང་། དེར་ཕུར་པ་ལྷ་ཁང་གི་སྟེང་དུ་བཞུགས་ཏེ་རྟ་ཕྱག་ཁྱུང་གསུམ་དང་བཀའ་སྲུང་
གཟའ་ཡི་བསྙེན་སྒྲུབ་ལས་གསུམ་བསྲེགས་ཆོག་བཅས་ཚད་ལྡན་མཛད་པས་རྫ་ལས་མེ་
སྟག་འཕྲོ་བ་དང་། སྒྲུབ་གཏོར་ལས་མེ་འབར་བ་བདུད་རྩི་འབབ་པ་སོགས་བྱུང་། དེ་ནས་ ་
བདེ་གྲོལ་བྱང་ཆུབ་ཆོས་གླིང་དུ་དགེ་རྒན་དབང་ཕྱུག་སྒྲོལ་མའི་མདུན་དུ་བཞུགས་ནས་
དགོན་ཡར་མར་དུ་སྔོན་འགྲོ་འབུམ་བཞི་བཞག་རྒྱུ་དང་བཀའ་གཏེར་གསར་རྙིང་དང་ཡབ་
རིག་འཛིན་ཆེན་པོའི་དགོངས་གཏེར་སོགས་ཀྱི་དབང་ལུང་ཁྲིད་གསུམ་ཡབ་ཀྱི་མདུན་ནས་
མང་རབ་ཞུས། ཁྱད་པར་དངོས་གཞི་ངོ་སྤྲོད་ཀྱི་གདམས་པ་ཐོབ། དགུང་ལོ་བཅོ་ལྔ་ལ་ཨ་
ཕྱི་ཚེ་དབང་མཚོ་སྐུ་གཤེགས་ནས་ཞང་ཚང་བཅུ་དཔོན་ཚང་སར་ཕེབས་ཏེ་ཟླ་བ་ཁ་ཤས་
བཞུགས། དེ་ནས་ཡར་ཕེབས་ཏེ་ཨ་བླའི་མདུན་ནས་དབང་ཁྲིད་མན་ངག་བསྐྱེད་རྫོགས་
ཀྱི་གདམས་པ་འགའ་ཞིག་ཞུས། རྡོར་སེམས་དང་ཕུར་པའི་བསྙེན་ཚད་མཁའ་འགྲོ་ཡོངས་
འདུས་དང་ཁྲོས་མའི་བསྙེན་ཚད། སྤྱང་ཞོན་གྱི་བསྙེན་སྒྲུབ་ལས་གསུམ་བཅས་ལ་ལོ་
གསུམ་མཚམས་ལ་བསྡད། དེ་སྐབས་གཙང་པ་གྲུབ་ཐོབ་ཀྱི་སྲས་ཕེབས་ཏེ་བརྡ་ལུང་མན་
ངག་གི་ཤོག་དྲིལ་འགའ་ཞིག་གནང་། ཡབ་ལས་ཞུས་ཏེ་ཕག་མོ་དང་བདེ་དྲྭའི་རྩ་རླུང་
འཁྲུལ་འཁོར་ཉིན་ལྟར་ཆགས་མེད་དང་ར་བ་བཞི་ལ་བཅུད་ལེན་བཞུགས། བཅུ་དྲུག་ལོ་ནམ་
མཁའ་བཅུད་ལེན་བཞུགས་སྐབས་བཀྲེས་སྐོམ་གྱི་སྣང་བ་ཤིན་ཏུ་ཆེ་བ་བྱུང་བས་ཞག་ལྔའི་
140 .



ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ།
ནུབ་མོ་རྨི་ལམ་དུ་རང་ཡུལ་ཉེ་བ་ཞིག་ལ་སོང་བས། མཁའ་སྤྱོད་དག་པའི་ཞིང་སྣང་ལ་
དཔའ་བོ་མཁའ་འགྲོ་དུ་མས་ཚོགས་ཀྱི་འཁོར་ལོ་རྒྱ་ཆེར་བསྐོར་བའི་ཚོགས་ཀྱི་དགའ་སྟོན་
གྱི་སྐབས་སུ་ཁེལ་འདུག །རང་གྲལ་ཤམ་དེར་བསྡད་པས་མཁའ་འགྲོ་མ་ཞིག་གིས་ཚོགས་
དང་ཚོགས་ཆང་ཐོད་ཕོར་གང་སྦྱིན་བྱུང་བས་ངས་བཅུད་ལེན་བསྡད་ཡོད་ཞུས། དེས་འདི་
ཚོགས་ཀྱིས་བྱིན་རླབས་ཡིན་པས་བཞེས་དགོས་ཟེར་བས་རང་ནས་ཀྱང་ཐེ་ཚོམ་མེད་པར་
རོལ་སྣང་གིས་ལུས་ལ་བདེ་དྲོད་ཀྱིས་ཁྱབ། སེམས་ལ་སྨྲ་མི་ཤེས་པའི་རྟོགས་པ་འཆར་བ་
བྱུང་། དེ་ནས་དཔའ་བོ་མཁའ་འགྲོ་རྣམས་ཀྱིས་ད་ནི་ཁྱོད་རང་གནས་སུ་འགྲོ་དགོས་ཟེར་
བས་རང་ནས་སྡོད་མལ་ཡིད་ལ་དྲན་པས་ཇེ་དམའ་ལྟ་བུའི་ངང་ཉལ་མལ་དུ་སླེབས་པ་དང་
གཉིད་སད་པ་དང་ནམ་གསལ་བ་དུས་མཉམ་བྱུང་། དེས་རང་ལུས་དགའ་བདེའི་ཁྱབ་པ་
དང་ཁང་པ་དང་དབེན་གནས་བདེ་གྲོལ་ནང་ཆང་དྲི་ཞིམ་པོ་མཆོག་དམན་ཐམས་ཅད་ཀྱིས་
ཚོར་ཏེ་ཀུན་ཧ་ལས་ཏེ་ཅི་ཡིན་ཟེར་བ་ལ། ཁོང་གིས་གོང་གི་རྨི་ལམ་དེ་རྣམས་བཤད་པས་
ཐམས་ཅད་ངོ་མཚར་དང་དད་མོས་སྐྱེས། དགུང་ལོ་ཉེར་གཅིག་ལ་རྒྱལ་སྲས་འཕགས་
མཆོག་རྡོ་རྗེའི་སྙིང་བབས་ལྕི་རུ་གྱུར་ནས་ཁོང་གིས་ཨ་རྟ་ལྷ་མོ་འདིར་བཏང་དགོས་ཚུལ་
གྱི་གསུང་འཕྲིན་ཨ་བླའི་མདུན་འབྱོར་བས། ཡབ་ཀྱིས་རྟོགས་ལྡན་ཚང་གི་ཡི་གེ་འདི་ད་
བར་མི་འབྱོར་བ་འཕྱིས་ཚར། ད་རེས་ཁོང་གི་སྐུ་ཚེ་བསྲིང་ཐུབ་པ་དཀའ་ནའང་བླ་མའི་
བཀའ་ཡིན་པས་བུ་མོ་ཁྱོད་ཅིས་ཀྱང་འགྲོ་དགོས་གསུངས། སྒར་པའི་གྲྭ་སློབ་མང་པོས་བླ་
མ་འདས་ཁར་གཟུངས་མ་འགྲོ་རྒྱུ་མི་ལེགས་མི་ཉན་ཚུལ་བརྗོད་པས། ཨ་བླས་བླ་མའི་
དགོངས་བཞེད་འགྲུབ་ན་ང་སྤྱང་པོ་ར་ཁྲིད་ལ་འཇིག་རྟེན་གྱི་ཕོ་རུས་མགོ་རྣ་བལྟ་རྒྱུ་ཅི་ཡང་
མེད་གསུངས་ཏེ་ཞབས་རོགས་ཇོ་མོ་གཉིས་བཏང་། དེར་རྐང་ཐང་དུ་ཕེབས་ནས་གསོལ་
སྡེར་ཁར་འབྱོར་བས། སྲས་འཕགས་མཆོག་གིས་ཨ་བླའི་གསུངས་རྣམས་ཇི་བཞིན་མཁྱེན་
པའི་གསུང་མོལ་གནང་ནས། ཁྱེད་ཡབ་སྲས་ཀྱི་ཚོགས་རྫོགས་སྒྲིབ་པ་བྱང་། རང་ཡང་བློ་
， 141



གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས། ་
བདེ་བ་ཡིན་གསུངས། ཁོང་གི་སྐུ་མདུན་ནས་ཕྱག་རྫོགས་ཀྱི་གདམ་པ་དང་། རྩ་རླུང་
ཐབས་ལམ་གྱི་མན་ངག་མནོག་ཆོས་སུ་ཐོབ། འདའ་ཁར་ཁོང་གིས་རང་ནས་ཁྱེད་དང་བླ་
མའི་གཏེར་ཆོས་ལ་ད་ལྟའི་སྐྱེ་བ་འདི་ལ་ཞབས་ཞུ་ཅི་ཡང་འགྲུབ་མ་ཐུབ་ཀྱང་། སྐྱེ་བ་རྗེས་
མ་ལ་ཁྱེད་དང་བླ་མའི་བསྟན་པ་གཏེར་ཆོས་བཅས་ལ་ཞབས་ཕྱི་ཞུས་ནུས་མཁན་ཞིག་རང་
གིས་སྨོན་ལམ་འདེབས་འོང་བས་ཁྱེད་ཀྱི་དེའི་ཚུལ་རྗེ་བླ་མ་ལ་ཞུས་གསུངས་ཏེ་ཆུ་ལུག་
བོད་ཟླ་བཅུ་གཉིས་པའི་ཚེས་སུམ་ཅུ་ཉིན་ངོ་མཚར་དུ་མའི་ལྟས་དང་བཅས་སྐུ་གཤེགས།
དེ་ནས་ཟླ་བ་དང་པོའི་ནང་ཡབ་བླ་མའི་མདུན་འབྱོར་ནས་ནང་འཕྲོས་ཀྱི་གསུང་འཕྲིན་
རྣམས་ཞུས་པས། ཨ་བྱས་ཀྱང་བུ་མོ་ཁྱོད་འགྲོ་བ་ལེགས། བླ་མའི་དགོངས་བཞེད་འགྲུབ་
པ་དེ་རང་ཕ་བུའི་བྱ་བ་འགྲུབ་པ་ཡིན། ངོ་ཚ་དང་སྡུག་བསྔལ་ཅི་ཡང་མེད། ངས་མ་བཏང་།
ཁྱོད་ཀྱང་མ་སོང་སྟེ་བླ་མ་དགོངས་པ་རྫོགས་ཤོར་ན་རང་གཉིས་མི་ཚེ་འདི་ལ་འགྱོད་པ་
འབྱུང་བས་དེ་འདྲ་མ་སོང་བ་ལེགས་གསུངས་ཏེ་ཐུགས་མཉེས་མཉེས་མཛད། དེ་ལ་
དགོངས་རྫོགས་མཆོད་འབུལ་ཅི་ནུས་བྱས་ཤིང་གསོལ་བ་དང་སྨོན་ལམ་རྣམ་པར་དག་
པས་མཚམས་སྦྱོར་བགྱིས་པའི་ནུབ་གཅིག་རྨི་ལམ་དུ་ཕར་ཙམ་ཞིག་ལ་སོང་སྙམ་ཀྱིས་ཞིང་
དང་བཀོད་པ་བསམ་གྱིས་མི་ཁྱབ་པ་ཞིག་ན་གཙུག་ལག་ཁང་ཤིན་ཏུ་བཀོད་ལེགས་པའི་སྒོ་
མདུན་དུ་སླེབས་པས། དེ་ནས་འཕགས་མཆོག་གི་གསུང་ཞིག་ལྷང་ལྷང་དུ་ཐོས་པས་
མཇལ་འདོད་ཀྱིས་ནང་དུ་སོང་བ་ལ། དེར་སྲས་འཕགས་མཆོག་རྡོ་རྗེ་རིན་པོ་ཆེའི་ཁྲིའུ་
ཞིག་གི་ཁར་སྐུ་གཟི་བརྗིད་སྔར་ལས་ལྷག་པར་བཞུགས་ཤིང་། ཚོགས་པ་མང་པོ་ཞིག་ལ་
ཕྱག་རྒྱ་ཆེན་པོའི་ཆོས་ཀྱི་འཁོར་ལོ་སྐོར་ཀྱིན་འདུག །རང་གིས་མི་ཕྱེད་པའི་དད་མོས་དྲག་
པོས་ཕྱག་དང་གསོལ་བ་སྨོན་ལམ་ཤུགས་ཆེར་བཏབས་པས། དེར་ཁོང་གིས་རང་གཟིགས་
པ་དང་ལྷན་ཐུགས་བརྩེ་བའི་དགྱེས་ཞལ་ངོམ་སྟེ་དགའ་བའི་རྣམ་འགྱུར་གྱིས་མདུན་དུ་
ཤོག་གསུངས་པའི་བརྡ་ཞིག་གནང་བྱུང༌། དེར་མདུན་དུ་སོང་བས་དབུ་ཐོད་གཏུགས་ཏེ་
142



ཀི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ།
ཐུགས་བརྩེ་བ་ཆེན་པོས་མྱ་ངན་དང་སྡུག་བསྔལ་མ་བྱེད། སྔར་ཟབ་མོའི་གདམས་པ་ཐོབ་
པ་རྣམས་ཉམས་སུ་ལོངས། ཕྱག་རྒྱ་ཆེན་པོའི་དཀྱིལ་འཁོར་འདི་འདྲ་ཚོམ་བུ་གཅིག་ཏུ་
མཇལ་འཕྲད་བྱུང་བ་ངོ་མཚར་ཤིན་ཏུ་ཆེ་བས་སྤྲོ་བ་སྐྱེད་ཅིག་གསུངས་པ་དང་ལྷན་མནལ་
སད་པས་དེར་མྱ་ངན་ཡང་སངས་འདྲ་བ་ཞིག་དང་། རྟོགས་པའི་ཡེ་ཤེས་ཀྱང་སྔར་དང་མི་
འདྲ་བ་བྱུང་། དུས་མཚུངས་སུ་གསོལ་སྡེར་ཁ་ནས་བླ་མའི་གདུང་ཞུགས་སུ་ཕུལ་སྐབས་
འཇའ་འོད་རིང་བསྲེལ་གདུང་སོགས་མང་པོ་བྱོན། ཁྱད་པར་གདུང་རུལ་ལ་གུ་རུའི་སྐུ་རང་
བྱོན་ཀྱང་ཕེབས་པར་གྲགས། དགོང་ལོ་ཉེར་གཉིས་ལ་སླེབས་སྐབས་བརྩེ་རངས་དཔོན་
ཚང་གི་མནའ་མ་བསླང་བས་སྒར་པའི་གྲྭ་སློབ་ཁ་ཅིག་གིས་དེར་འགྲོ་ན་ས་བརྐོ་ཡུལ་ཆུས་
དང་འཇིག་རྟེན་གྱི་ཕོ་རུས་མགོ་རྣ་སོགས་གང་ཐད་ནས་ལེགས་ཚུལ་སྨྲ་བ་བྱུང་ནའང་ཁོང་
གིས་དེ་ན་མི་འགྲོ་གསུངས་པ་དང་ཡབ་རིག་འཛིན་བླ་མས་ཀྱང་དེར་བུ་མོ་ཁྱོད་མ་སོང་
ཀྱང་ཆོག །སྤྱིར་རིག་འཛིན་དུ་མའི་ཟབ་རྒྱ་གཏེར་གྱི་སྒོ་མོ་འགྱེད་པའི་ལྡེའུ་མིག །བདེ་སྟོང་
ཡེ་ཤེས་ཀྱི་ངོ་སྤྲོད་བྱེད་པའི་ཌཱཀྐི་མ། ཁྱད་པར་བཟང་ངན་མཆོག་དམན་ཡག་བཙོག་མེད་
པ་འགྲོ་བ་མང་པོ་འོག་སྒོ་བདེ་བ་ཆེན་པོར་འབྲེལ་ཚད་དོན་ལྡན་གྱི་མཁའ་འགྲོ་མ་བྱ་བ་
ཡིན་པས་དེ་བཞིན་གདུལ་བྱ་བསྟན་འགྲོའི་དོན་རླབས་ཆེ་བ་སྐྱོངས་དགོས། འཇིག་རྟེན་གྱི་
ཁེ་དྲག་དང་སྟོབས་འབྱོར་མགོ་རྣ་ཕོ་རུས་ལ་བལྟ་རྒྱུ་མེད་གསུངས། དེ་བཞིན་བཤད་
འགྱུར་རིག་འཛིན་མང་པོའི་གཏེར་གྲོགས་དང་ཁྱད་པར་སྐྱེ་བོ་མང་པོ་བདེ་སྟོང་ཡེ་ཤེས་
ཆེན་པོའི་མཁའ་ཀློང་ན་འབྲེལ་ཚད་དོན་ལྡན་གྱི་གསང་སྤྱོད་མཛད་པ། སྐབས་དེ་ཤེད་ཙམ་
ན་གཏེར་སྲས་འཆི་མེད་བྱོན་ནས་ཁོང་གིས་ཚེ་སྒྲུབ་ཞིག་བཀའ་བབས་རྒྱུ་ཡོད་དེ་ད་སྔོན་
རྟེན་འབྲེལ་སོགས་ཀྱིས་ཕབ་མ་ཐུབ། ཚེ་སྒྲུབ་འདི་མཁྱེན་བརྩེ་ཆོས་ཀྱི་བློ་གྲོས་ནས་ཉམས་
ལེན་མཛད་ན་ཁོང་གི་སྐུ་ཚེ་མཐར་ཕྱིན་པའི་ལུང་བསྟན་ཡོད་པས་གལ་ཆེ་བས་ད་རེས་ཁྱོད་
ཀྱིས་གཏེར་སྒོ་འབྱེད་པའི་གཟུངས་མ་དགོས་ཚུལ་ཕེབས་པ་ལྟར་མདོ་སྨད་ཨན་ཆུང་གླང་
143་



གངས་ཅན་སྐྱེས་མའི་དཔེ་ཚོགས་ལས། ་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལུང་སྒྲོལ་མ་རང་བྱོན་མཁའ་འགྲོའི་ཕུག་པ་རུ་ཚེ་སྒྲུབ་ཟབ་ཆོས་དེ་ཉིད་ཀྱི་བཀའ་ལེགས་
པར་ཕབས། གཏེར་སྲས་ཤིན་ཏུ་ཐུགས་དགྱེས་པ་དང་གདམས་ཁྲིད་ངོ་སྤྲོད་སོགས་གནང་
བས་རང་ཡང་མར་ཡུང་དུས་རྐང་པ་ས་ལ་རེག་སྣང་མེད་པ་དང་། བར་སྣང་རི་བྲག་གང་
ལའང་ས་ཐོག་ཏུ་འགྲོ་བ་དང་ཁྱད་མེད་པའི་སྣང་བ་འུར་ལང་སྟེ་གར་འགྲོ་སྙམ་ན་ཐོགས་
རྡུགས་མེད་པའི་ཉམས་བྱུང་གསུངས། དེ་ནས་ཟིལ་གནོན་རྡོ་རྗེའི་ཟབ་གཏེར་གྱི་གྲོགས་
མཛད་སྐབས་ཀྱང་ངོ་མཚར་བའི་རྟགས་མཚན་འགའ་བྱུང་གསུངས། །
དགུང་ལོ་ཉེར་གསུམ་པ་ཤིང་བྱ་ལོའི་བོད་ཟླ་བཅུ་གཉིས་པའི་ཚེས་ཉེར་ལྔ་ལ་བུ་
གཅིག་སྐྱེས་པས་དཔལ་ཡུལ་བ་ཁོང་རོང་སྤྲུལ་སྐུའི་བུ་འདི་ལོ་རིས་མེ་ཁྱི་ལོ་པ་བརྩི་དགོས་ ་
རེད། ལོ་བརྒྱར་ཐོབ་པ་རེད་གསུངས། ཨོ་བླས་གཟིམ་ལམ་ལེགས་ཚུལ་གྱི་ལུང་བསྟན་དང་
བཅས་གར་དབང་རྡོ་རྗེ་ཐོགས་གསུངས་མིང་གནང་། དེ་ནས་བེ་རུ་ཚུལ་ཁྲིམས་ཀྱི་གསང་
གཏེར་འབྱེད་ཕྱིར་དེར་ཟླ་བ་གསུམ་ཕེབས་ནོར་གཏེར་དང་ཆོས་གཏེར་གྱི་སྒོ་དུ་མ་ཕྱེས།
དགུང་གྲངས་ཉེར་ལྔའི་དུས་ཡབ་ཨ་བླའི་དགོངས་གཏེར་མཚོ་རྒྱལ་རྩ་སྒྲུབ་ཀྱི་བསྙེན་
མཚམས་ཚད་ལྡན་ཞིག་བཞུགས། ས་བྱི་ཉེར་དྲུག་ལོར་དགོངས་གཏེར་བླ་སྒྲུབ་རིག་འཛིན་
སྤྱི་འདུས་ཀྱི་བསྙེན་སྒྲུབ་ལས་གསུམ་དང་། དེ་བཞིན་གུ་རུ་རཏྣ་ཐོད་ཕྲེང་གཏེར་སྲུང་ལྷ་ ་ ་
ཆེན་བཅས་ཀྱི་བསྙེན་མཚམས་བཞུགས། ལོ་མཇུག་ཏུ་མིང་པོ་ཨ་འགྱུར་དང་གྲྭ་སློབ་སེར་
སྐྱ་མང་པོ་བཅས་ཆོས་མཇལ་དུ་ཁམས་སྡེ་དགེ་དགོན་ཆེན་དང་། པི་ཝང་། རྫོང་གསར།
ཀཿཐོག་རྣམས་སུ་ཕེབས། དེ་དུས་མིང་པོས་ཀཐོག་ནས་དུག་བཞེས་ཏེ་མཐར་སྙིང་ཚབ་
ལས་གྲོལ། དེ་ནས་དཔལ་ཡུལ་དང་རྨུག་སངས་གཙོ་བོར་གྱུར་པའི་ཁམས་སྡེ་དགེའི་
ཕྱོགས་ཀྱི་རྫོང་གསར་མཁྱེན་བརྩེ་ཆོས་ཀྱི་བློ་གྲོས་སོགས་བླ་ཆེན་མང་རབས་མཇལ་ཞིང་
དབང་དང་གདམས་ངག་མང་པོ་ཞུས། གནས་རྟེན་མང་པོ་ལ་ཕྱག་བསྐོར་དད་འབྲེལ་བྱུང་
གསུངས། ས་གླང་ལོར་ཨན་ཆུང་སེངྒེ་གནམ་རྫོང་གི་གནས་མགྲོན་སྐབས་དགོན་ཡང་མར་
.
144 .



་་ ་ ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ། ་ ་
སྒྲུབ་ཕུག་རྣམས་སུ་ཚོགས་མཆོད་འབུལ་བ་དང་བསྐོར་བ་ཕེབས་པ་སོགས་སྒོ་གསུམ་དགེ་
ལ་འབད་པ་ཁོ་ན་མཛད་གསུངས། སྤྱིར་རྣམ་པ་ཀུན་ཏུ་གཞན་ཕན་བྱང་ཆུབ་སེམས་ཀྱིས་
ཀུན་ནས་བསླང་སྟེ་བླ་མ་ལ་གུས་བཀུར། མཆེད་གྲོགས་ལ་བརྩི་བསྲུང་། སེམས་ཅན་
ཡོངས་ལ་སྙིང་རྗེ་བྱམས་སྐྱོང་ཐུགས་བརྩེ་ཆེ་བས་མཆོག་དམན་ཐམས་ཅད་ཀྱིས་སྲས་མོ་
ཨ་ཞེ་ཞེས་འབོད་དེ་དགའ་དད་མོས་གསུམ་གྱིས་སྨོན་པར་གྱུར། ཉེར་བརྒྱད་ལོར་ཡབ་
རིག་འཛིན་ཆེན་པོའི་མདུན་ནས་གསོ་བ་རིག་པའི་རྒྱུད་དང་མན་ངག་ལག་ལེན་བཅས་པ་
མཐར་ཕྱིན་སྦྱངས། སྨན་བསྡུ་བ་དང་རྩ་ཆུ་བལྟ་བ་སྨན་སྦྱིན་པ་སོགས་ཅུང་ཟད་ལས་
མཛད་མེད། དེ་ནས་གཏེར་སྟོན་བདེ་ཆེན་རྡོ་རྗེའི་གསང་བའི་གཟུངས་མ་མཛད་དེ་ཟབ་
གཏེར་རྟ་ནག་སོགས་ཀྱི་ཆོས་གཏེར་དུ་མའི་བཀའ་བབས། དེར་སྒོམ་ཆེན་སྲས་པདྨ་བདེ་
ཆེན་མདུན་ནས་སྔོན་འགྲོ་དངོས་གཞི་ཕྱག་རྫོགས་ཀྱི་གདམས་ཁྲིད་མན་ངག་ཞུས་ནས་ཟླ་
བ་བཞི་ཙམ་བཞུགས། དགུང་ལོ་སོ་གཉིས་ལོར་གཏེར་སྟོན་གསང་བདག་གླིང་པའི་ཟབ་
གཏེར་སྒོ་འབྱེད་ཀྱི་གྲོགས་མཛད། ཁོང་གིས་མཁའ་འགྲོའི་ལུང་བྱང་ཞིག་ཀྱང་གནང་།
ཕར་ལ་ཟབ་གཏེར་མཁའ་འགྲོ་ཡོངས་འདུས་ཀྱི་རྩ་རླུང་འཁྲུལ་འཁོར་མན་ངག་གི་གནད་
བཅས་མཐར་ཕྱིན་པ་ཕུལ། དེར་ཁོང་ཕེབས་སྐྱེལ་ཞུས་སྐབས་ངོ་སྤྲོད་ཀྱི་གདམས་པ་ཞིག་
གནང་བྱུང་བས་རིག་པ་རྗེན་པར་བུད་ནས་ཞག་ཤས་ལ་འཇིག་རྟེན་གྱི་ལེགས་ཉེས་དང་
དག་པའི་ཞིང་ཁམས་ཀྱི་བཀོད་པ་སོགས་འཁོར་འདས་གཉིས་ཀའི་ལེགས་ཉེས་ཐམས་
ཅད་སྒྲིབ་མེད་གསལ་ལྷང་ངེར་མཐོང་བའི་སྣང་བ་བྱུང་གསུངས། དེ་ནས་སྤར་བརྐོས་བློ་
གྲོས་ལས་སྤར་བརྐོ་རྒྱུ་འབད་བརྩོན་ཆེན་པོས་སྦྱངས་པས་ཕུལ་དུ་བྱུང་བ་ཤེས། དེར་རྗེ་བླ་
མའི་དགོངས་གཏེར་གདུགས་མཐིང་དྲེག་མོ་དང་། སྨེ་བརྩེགས་ཀྱི་སྐོར་དང་། གཞན་དཔེ་
ཚན་སྣ་ཚོགས། གཟུངས་སྤར་དང་། སྲུང་ཟློག་བསད་པའི་འཁོར་སྤར། དབུ་ལྷ། ལྷ་སྤར་
སོགས་བདེ་གྲོལ་ཇོ་མོ་རྣམས་དང་མཉམ་དུ་འབད་པ་ཆེན་པོས་བརྐོས། ་
145



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དགུང་ལོ་སོ་གསུམ་པ་ཤིང་ལུག་ལོར་བུ་གཅིག་སྐྱེས་པས་ཨ་བླ་རིན་པོ་ཆེས་འདི་
མགོ་ཆུང་བླ་མའི་ཡང་སྲིད་ཡིན། རྩ་རླུང་ཞིག་སྦྱངས་ན་ནུས་པ་ཐོན་ངེས་ཤིག་འབྱུང་མིང་
ལ་རྟ་མགྲིན་དབང་པོ་ཐོགས་གསུངས། འཛི་སྒར་ལྷ་མཆོག་རྡོ་རྗེས་འགྱུར་མེད་རྡོ་རྗེ་མིང་
གནང་། ལོ་དེར་བྱ་བྲལ་སངས་རྒྱས་རྡོ་རྗེ་ཕེབས་སྐབས་རང་ན་ནས་ཡོད་པས་ཁོང་ལ་ཕན་
རིམ་ཞུས། ཌཱཀྐིའི་ཚོགས་འབུམ་གཅིག་དང་། མེ་མཆོད་འབུམ་གཅིག །ཡིག་བརྒྱ་འབུམ་
ཕྲག་བཅུ་སྒྲུབས་གསུངས། དེ་དུས་ཟང་ཟིང་གི་དངོས་པོ་ཕྲན་བུ་དང་ཞོ་ཞིག་ཕུལ་བས་
ཁོང་གིས་ཞོ་སྤྲིས་ལ་རྟེན་འབྲེལ་ལེགས་པའི་རི་མོ་བཀྲ་འདུག་པས་ད་རེས་མི་སྐྱོན་ངས་
ཀྱང་སྐྱབས་གསོལ་སྨོན་ལམ་བྱེད་གསུངས། དེ་ལྟར་གྲུབ་པས་ན་རྐྱེན་ལས་གྲོལ། རང་ལོ་
བཅོ་བརྒྱད་ནས་འདི་བར་དགུན་སྟོན་གཉིས་ལ་ཉིན་བཞིན་རྩ་རླུང་ཐུན་རེ་ཆགས་མེད་དང་
ནམ་མཁའ་བཅུད་ལེན་བདུན་གཅིག །གཞན་སྨན་རྫས་རིལ་བཅུད་ལ་བསྟེན་ནས་བདུན་
ཕྲག་གསུམ་སྟན་ཐོག་གཅིག་བཞུགས་པ་དང་། བསྡོམས་ན་བཅུད་ལེན་ཁོ་ན་བདུན་ཕྲག་
བརྒྱ་ཁ་ཙམ་བཞུགས་གསུངས། འདི་དག་སྔ་ཕྱི་ཀུན་ཏུ་མི་མིན་ལྷ་འདྲེའི་ཚོགས་དཔོན་དུ་
རྫུ་འཕྲུལ་སོགས་ཀྱིས་ཕེབས་ཏེ་ཕྲ་མེན་དང་སྲོག་འཕྲོག་གཞན་གྱིས་མི་ཡི་ཚེ་སྲོག་ཤ་ཁྲལ་
དུ་ཁྱེར་འོང་བ་ལ་སྙིང་རྗེ་ཆེན་པོས་ཚོགས་འཁོར་རོལ་བ་དང་ཞུ་བ་པོའི་ངོར་འགའ་ཞིག་
སྲོག་བསླུས་ཏེ་ཚོགས་ཤ་གཞན་དུ་སྤྲུལ་བསྒྱུར་མཛད་པ་སོགས་མཐོང་ཐོས་ཀྱི་གཏམ་ངོ་
མཚར་ཅན་མང་དུ་སྨྲ་མཁན་དང་ཞལ་རྒྱུན་དུ་གླེང་བ་མང་ཡང་ཞིབ་བརྗོད་མ་བྱས། དགུང་
ལོ་ཉེར་དྲུག་ནས་འདི་བར་བཛྲ་གུ་རུ་བྱེ་བ་བདུན་ཅུ་དོན་བདུན་ལྷག་བཏོན། དུང་ཁ་སྐོང་
བསམ་ཀྱང་ཨ་བླ་རིན་པོ་ཆེས་བུ་མོ་ཁྱོད་ཚེ་གེགས་ཆེ་བས་ཡི་དམ་གཤིན་རྗེའི་བསྙེན་པ་
འདོན་དགོས་གསུངས་པས་དེ་ནས་སྤྱི་རིང་བཏོན་གསུངས། དྲུང་རམ་རྒྱ་སྤྲུལ་ནས་སྲས་མོ་
ཨ་རྟ་ཁྱོད་ཀྱིས་ཚེ་རྫས་ཤིག་ཁུར་ཤོག་གསུངས། ཨ་བླར་ཅི་འབུལ་ཞུས་པས་ཁྱེད་ཀྱི་འགུ་
ཡ་ཞིག་དང་སྒྲ་ཞིག་ཕུལ་གསུངས་པ་ལྟར་ཕུལ་བས་རྒྱ་སྤྲུལ་ནས་རྟེན་འབྲེལ་ཤིན་ཏུ་
146



ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ། །
ལེགས། ཁྱེད་ཀྱི་སྐུ་ཚེ་མཐར་ཕྱིན། ངའི་ཀྱང་ཚེ་གེགས་སེལ་བ་བྱུང་། དེ་ལྟར་གསོལ་
འདེབས་སྨོན་ལམ་བྱེད་འོང་གསུངས་པ་དང་། གཞན་ཡང་གདམས་ངག་ངོ་སྤྲོད་ཐོབ་པས་
རྟོགས་པའི་བོགས་འདོན་ཀྱང་བྱུང་གསུངས།
， དགུང་ལོ་སོ་བཞི་མེ་སྤྲེལ་ལོར་འཛི་སྒར་ལྷ་མཆོག་རྡོ་རྗེ་ཕེབས་ཏེ་གསང་བའི་
གྲོགས་མཛད། ཆོས་གཏེར་གྱི་སྒོ་ཕྱེས། དེ་རྗེས་ཁོང་གི་གཏེར་ཆོས་རྣམས་ཀྱི་དབང་ལུང་
མན་ངག་བཅས་པ་ཆ་ཚང་ཐོབ། ཕྱིས་སྐུ་གཤེགས་སྐབས་ཟངས་མདོག་དཔལ་རིའི་
ལྕགས་རིའི་རྒྱབ་བར་དུ་བསྐྱེལ་མ་སོང་བ་དང་། གཞན་ཡང་ཟངས་མདོག་དཔལ་རི་དང་
མཁའ་སྤྱོད་ཀྱི་ཞིང་ཁམས་དག་ན་ཞལ་མཇལ་བ་དང་གསུང་གླེང་གདམས་པ་ཐོབ་པ་
སོགས་ཉམས་སྣང་དུ་མ་བྱུང་ཚུལ་གསུངས་རྒྱུན་མང་རུང་འདིར་མ་བཀོད།
དགུང་ལོ་སོ་དྲུག་ས་ཁྱི་ལོ་ཧོར་ཟླ་དང་པོའི་ཚེས་བཅུ་ལ་ཨ་ནེ་སངས་རྒྱས་སྐུ་
གཤེགས་པ་དེ་ནས་བཟུང་ཡབ་བླ་མའི་སྐུ་མདུན་དུ་ཞབས་ཕྱི་གཏན་སྡོད་མཛད་དེ་བླ་མར་ ་
བཀུར་སྟི་རིམ་གྲོ་ཁོ་ན་ཞུས། བསྐྱེད་རྫོགས་མན་ངག་གི་ཁྲིད་དང་གདམས་པའི་ཞུན་
མཐར་ཡང་ལེགས་པར་བཅད། གཞན་ནད་པའི་རྩ་ཆུ་བལྟ་བ་སྨན་སྦྱིན་པ་ཡབ་དང་ལྷན་
དུ་བགྱིས་ཏེ་འགྲོ་དོན་སྐབས་ཙམ་ལེགས་པར་བྱུང་། དེ་ནས་རྒྱ་ཡི་ཟིང་འཁྲུགས་ལ་
འཇིགས་ཏེ་གཡུ་དིལ་པདྨ་ཤེལ་ཕུག་ན་རི་བྱོལ་སོང་། དེར་བླ་མས་ཚ་ཚ་གདབ་བསྲེགས།
ཐུགས་རྟེན་ཕབ་བཞེངས། གཏེར་ཆོས་འབྲི་བརྐོས་མཁན་དང་དུས་མཆོད་རྣམས་ཆགས་
མེད་མཛད་པ་རྣམས་ལ་ཞབས་ཕྱི་གང་ལེགས་ཞུས། འོན་ཀྱང་དུས་ཡུན་ཆེར་མ་སོང་བ་རྒྱ་
ཡི་དམག་མིས་བཀབ་སྟེ་སྒར་ཐོག་ཏུ་ཕར་འགྲོ་དགོས་ཟེར། དེ་ནས་སྒར་ཐོགས་ན་བསྡད།
ཨ་བླ་སྐྱ་འབལ་དུ་རྒྱས་གདན་དྲངས། མིང་པོ་ཟུང་རི་བྱོལ་མཛད། བླ་སྤྲུལ་གཞན་རྣམས་
རེ་ཞིག་རྒྱ་ཡིས་ཁྲིམས་འོག་ཏུ་བཅུག །ཨ་ཁུ་བསོད་དོན་གྱིས་ཁོ་བོ་ཁྲིད་དེ་གྲྭ་ཡུལ་དུ་
ཕེབས། དེ་ནས་ཨ་བླ་རིན་པོ་ཆེ་སྐྱ་འབལ་ནས་ཨ་དཀར་གདན་དྲངས། སྔོན་ཨ་བླས་བཀྲ་
147



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
ཤིས་འོད་ཟེར་འདི་རང་ལོ་ཉི་ཤུའི་ཐོག་ཚེ་གེགས་ཤིན་ཏུ་ཆེ་བས་བུ་མོ་ཁྱོད་ཀྱིས་འདིའི་
ཐབས་གྲོགས་གྱིས་ཚེ་ཡི་གེགས་སེལ་དགོས་གསུང་ལྟར་ངས་ཀྱང་བཀྲ་ཤིས་ལ་ཚེ་བཅུད་
སྤེལ་བ་དང་ཚེ་རིང་བའི་གྲོགས་བྱས་པ་ཡིན་གསུངས། དེ་ནས་རྒྱ་ཡིས་སྐྱ་འབལ་ནས་ཚུར་
་ བཏང་བ་དང་བཀྲ་ཤིས་ཀྱི་ཐབས་གྲོགས་སུ་བྱས་ཏེ་བསྡད། ལྕགས་བྱི་ལོ་ཟླ་བ་དྲུག་པའི་
ཚེས་བཅོ་ལྔ་ལ་བུ་མོ་ཞིག་སྐྱེས་པས་ཨ་བླས་རྟ་མགྲིན་དབང་མོ་མིང་གནང་། བཀྲ་ཤིས་ ་
དབུལ་པོའི་ཁུང་གཏོགས་སུ་རྒྱ་ཡིས་བརྩིས་ཏེ་ས་ཞིང་དང་ཕྱུག་ཟོག་གི་སྐལ་པ་ཅུང་ཟད་
ཞིག་ཐོབ། ལོ་དེའི་བོད་ཟླ་བཅུ་གཉིས་པའི་ཚེས་ཉེར་ལྔ་ལ་ཨ་བླ་རིན་པོ་ཆེ་རྒྱ་མིའི་བཙོན་
འོག་ལས་ཐར་ཏེ་རང་སྒར་དུ་ཆགས་ཕེབས། དེར་ཁོང་དང་བཀྲ་ཤིས་འོད་ཟེར་མཚོ་ཆུང་
བཅས་ཀྱིས་དད་སྤྲོ་དགའ་བ་ཆེན་པོས་ཞབས་ཕྱི་ཞུས། ཨ་བླ་ལ་རྒྱས་བུ་གར་ཡོད་གཅར་ ་
དགོས་ཚུལ་སོགས་ཀྱི་རྙེད་མནར་སྐབས་གཡང་དཀར་མོ་སོགས་ཇོ་མོ་ལྔ་དྲུག་ཙམ་དང་
ལྷན་དུ་གདུགས་དཀར་མཆོག་གྲུབ་མ་འབུམ་ཐེར་གཅིག་གསུངས། དེར་ལྕགས་གླང་བོད་
ཟླ་བཅུ་གཉིས་པའི་ཚེས་ཉེར་ལྔ་ལ་ཡབ་རིག་འཛིན་ཆེན་པོ་དགོངས་པ་ཆོས་དབྱིངས་སུ་
གཤེགས་པའི་ཚུལ་བསྟན་པས་ཡིད་ལ་གདུང་བ་དང་མྱ་ངན་དྲག་པོ་བྱུང་རུང་ཅི་བྱ་བྲལ། .
ཨ་ཁུ་བསོད་དོན་གཱ་ཡུལ་ནས་གདན་ཞུས་ཏེ་དགོངས་རྫོགས་མཐར་ཕྱིན་པ་བསྒྲུབས།
སྔོན་བླ་མའི་ཞལ་ཆེམ་ལྟར་སྐུ་གདུང་ཧྲིལ་པོ་བསྟན་འགྲོའི་དོན་དུ་སྦས་བསྐུངས་བྱས་ཏེ།
སྲས་མི་བསྐྱོད་ཀྱི་གདུང་ཞུགས་སུ་ཕུལ་ནས་བླ་མའི་གདུང་ཡིན་ཁུལ་བྱས། དེ་ཙམ་ན་་་
གཏེར་སྟོན་རྡོ་རྗེ་ཚེ་རྒྱལ་གྱི་ཉམས་སྣང་དུ་བཀྲ་ཤིས་ཚེ་རིང་མའི་ཚུལ་བསྟན་ནས་གསང་
བའི་གྲོགས་མཛད་དེ་ཐུགས་སྒྲུབ་པདྨ་རྒྱལ་པོའི་གསང་བའི་བརྡ་བཀྲོལ་བ་བྱུང་གསུངས།
སྔར་དགུང་ལོ་སོ་བཞི་ནས་གཤིན་རྗེ་སྤྱི་རིང་གི་བསྙེན་པ་བཏོན་པ་དེ་ལོ་འདིར་བྱེ་བ་བཅུ་
གཅིག་ཚར་གསུངས། དེ་སྐབས་ཤིག་རྨི་ལམ་དུ་སེངྒེ་གནམ་རྫོང་གནས་ཀྱི་བར་བསྐོར་
ཞིག་འགྲོ་བའི་སྣང་བ་ལ་ཨན་ཆུང་གླང་ལུང་གནས་ནང་གི་གནས་གསར་མའི་མགོ་དེར་
148



ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ།
སླེབས་པ་དང་སྒོ་ཆེན་པོ་ཞིག་འདུག །དེའི་ནང་དུ་སོང་བས་ཕོ་བྲང་བཀོད་ལེགས་ཤིན་ཏུ་
ངོ་མཚར་བསམ་བརྗོད་དཀའ་བ་མཇལ་མ་ཐག་འདི་གང་ཡིན་བསམས་པ་དང་སླར་དྲན་
སོས་པ་ལྟར་གྱིས་ཨཱ་ཕྱི་ལྟར་རིག་གསུམ་སྤྲུལ་པའི་གནས། ནང་ལྟར་སྐུ་གསུམ་རོལ་པའི་
ཞིང་། གསང་བ་ཁྲག་འཐུང་སྒྲུབ་སྡེ་བརྒྱད་གསུང་པ་དེ་ཝལ་གྱིས་དྲན་པ་དང་འདིར་དཔལ་
རྩ་གསུམ་བཀའ་འདུས་ཆོས་ཀྱི་རྒྱ་མཚོའི་དཀྱིལ་འཁོར་རྟེན་དང་བརྟེན་པ་བཅས་མཇལ་
བར་ངོ་ཤེས་པ་བྱུང་ཞིང་ཕྱག་དང་མོས་གུས་དྲག་པོས་ཡར་བལྟས་སྣང་ལ་ཨ་བླ་རིན་པོ་ཆེ་
འཁོར་དཔའ་བོ་མཁའ་འགྲོ་དཔག་ཏུ་མེད་པས་བསྐོར་ཞིང་བཞུགས་པ་མཇལ་བྱུང་བས།
ངས་བླ་མ་གཤེགས་པའི་སྡུག་བསྔལ་ཚད་མེད་པ་དེ་འདྲ་བྱས། དེ་ལྟར་སྡུག་བསྔལ་བྱེད་
དགོས་དོན་མི་འདུག་ཨ་བླ་རིན་པོ་ཆེ་རྒྱབ་རིའི་ཕོ་བྲང་ན་བཞུགས་འདུག །རང་གིས་ནམ་
མཇལ་དྲན་ན་ཆོག་པ་འདུག་བསམས་ཏེ་ཡིད་དད་སྤྲོ་དགའ་བ་སྨྲ་མི་ཤེས་པས་གསོལ་བ་
བཏབས་པས་བླ་མ་ཐུགས་དགྱེས་པའི་རྣམ་འགྱུར་དང་བརྩེ་བ་ཆེན་པོས་གདམས་ངག་
ཞལ་བགོ་མང་དུ་གནང་བྱུང་། དེར་སྔར་དང་མི་འདྲ་བའི་གནས་ལུགས་རང་བབས་སུ་
འཇོག་སྟེ་མནལ་སད་པ་དང་རིག་པ་རྗེན་ཅེར་བུད་འདུག་གསུངས། ཡང་ཨ་འགྱུར་སོགས་
ཀྱི་སྐུ་རིམ་དུ་དམིགས་ནས་གདུགས་དཀར་མཆོག་གྲུབ་མ་འབུམ་ཕྲག་གཅིག་བཏོན། །
དགུང་ལོ་བཞི་བཅུ་སྐབས་འོད་ཟེར་ཅན་མའི་བསྙེན་ཚད་གཅིག་བཞག །མིང་པོ་ཨ་འགྱུར་
ནས་ད་ནི་དུས་འགྱུར་གྱི་འཚེ་བ་ཤིན་ཏུ་ཚབས་ཆེ་བས་ང་རྒད་པོ་ཤི་ན་དགའ་རྒྱུ་རེད་བསྟན་
འགྲོའི་དོན་འབྱུང་བ་དཀའ། ཁྱེད་ཀྱིས་ད་དུང་བསྟན་པ་དང་འགྲོ་བའི་དོན་སྐྱོངས་དགོས་
ཚུལ་གྱི་གསུངས་གླེང་མང་པོ་གནང་བས་རང་གིས་ཁྱེད་ཀྱིས་དེ་ལྟར་ཐུགས་སྐྱོ་བའི་གསུང་
དང་ཞིང་གཞན་མི་གཤེགས་པར་བཞུགས་པར་གསོལ་བ་བཏབས་ཏེ། བར་ཆད་སེལ་ཆེད་
ཕུར་བསྙེན་དུང་གཅིག་བཏོན་འོང་ཞུས་ནས་ཅུང་ཟད་ན་བས་རྐྱེན་ངན་གྲོགས་བསྟེན་གྱིས་
མལ་ས་ཁོ་ནར་བཞུགས་པར་མཛད། ཁོང་ཡང་དེ་ནས་བསྒྲང་བྱ་བཅུ་ཕྲག་ཙམ་ཞབས་པད་
149་



་ གངས་ཅན་སྐྱེས་མའི་དཔེ་ཚོགས་ལས། ། ” ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
བརྟན་པར་བྱུང་། །
དགུང་ལོ་ཞེ་གཉིས་སྐབས་གསེར་ཁ་རུ་གསར་རྗེའི་ལས་འགུལ་དྲག་པོ་བབས་ཏེ་
མིང་པོ་རྒྱ་ལ་གཅར། དེ་ཙམ་ན་སྡོད་ཁང་མེས་འཇིག་པས་དེ་ཉིད་རྐྱེན་སེལ་དུ་སོང་སྟེ་རྒྱུ་
ནོར་རྟེན་གསུམ་སོགས་ཀྱི་ཐད་ནས་རྒྱ་ཡིས་འདྲི་རྩད་རྙེད་བསྐོ་རྣམས་ཀྱི་སྡུག་བསྔལ་མྱོང་
བཞིན་པ་ཅུང་ཟད་ཞི། འཚོ་གོས་ཀྱི་ཐད་ནས་ཀྱང་སྡུག་བསྔལ་ཆེར་མ་བྱུང་། ལོ་དེའི་སྟག་
ཟླའི་ཉེར་ལྔ་ལ་ཨ་རྣམས་སྐུ་གཤེགས་སྐབས་སྔར་སྐུ་རིམ་དང་འདའ་ཁར་ཐུགས་གསོས་
གསལ་འདེབས། འདས་རྗེས་དགོངས་རྫོགས་རྣམས་བསྒྲུབས། ཞེ་གསུམ་ལོ་སྒར་ཐོག་ཏུ་
རྒྱས་ལས་འགུལ་སྤེལ་ཀྱང་ཞ་མོ་ཡིན་སྟབས་འགྲོ་འདུག་ལས་གསུམ་ཅི་ཡང་མ་དགོས།
མལ་ས་ན་འདྲི་རྩད་ཙམ་ལས་རྗེ་བླ་མའི་ཐུགས་བསྐྱེད་ཀྱིས་སྡུག་བསྔལ་གཞན་ལྟར་མ་
མཐོང་། །
ཞེ་བཞི་པ་མེ་རྟ་ལོའི་བོད་ཟླ་གཉིས་པའི་ཚེས་ཉི་ཤུ་ལ་ཨ་ཁུ་བསོད་ནམས་དོན་
འགྲུབ་སྐུ་གཤེགས། དགོངས་རྫོགས་མཆོད་འབུལ་སྒྲུབ་སྐབས་ཡིད་ཤིན་ཏུ་སྐྱོ་བའི་གདུང་
ཤུགས་དྲག་པོས་གསོལ་འདེབས་སྨོན་ལམ་བྱ་བཞིན་པའི་ནུབ་གཅིག་རྨི་ལམ་དུ་ཟངས་
མདོག་དཔལ་གྱི་རི་བོའི་ཞིང་ཁམས་བཀོད་པ་བསམས་གྱིས་མི་ཁྱབ་པའི་དབུས་སུ་པདྨ་
འོད་ཀྱི་གཞལ་ཡས་ཁང་གི་སྒོ་ཁ་ནས་རྟ་འདོ་བ་གཟུགས་ལུས་ལེགས་པ་རི་མོ་བྲིས་པ་ལྟ་
བུ་ཞིག་ལ་སྒ་ཆས་ཀྱང་དེ་ལྟར་ཤིན་ཏུ་མཛེས་པ་ནོར་བུའི་རྒྱན་ཆ་ཁོ་ན་ཅན་ཞིག །སྐྱེས་བུ་
གོས་རྒྱན་བཟང་བ་གཅིག་གིས་སྲབ་མདའ་ལས་བཟུང་སྟེ་མར་ཁྲིད་བྱུང་བས་རང་ནས་ཨ་
ཁུ་ག་ན་བཞུགས་འདུག་དྲིས་པས། དེས་བརྡ་ཞིག་བྱས་ནས་སོང་། རང་དེར་སོང་བས་
གཡས་ཕྱོགས་དེ་ན་སྒྲོམ་སྐས་ཆེན་པོ་ཞིག་འདུག་པས་དེ་ལས་འཛེགས་ཏེ་ཐོག་ཁར་སོང་།
དེ་ན་བླ་མ་རིན་པོ་ཆེ་དང་ཨ་ཁུ་དང་གཞན་ཡང་འཁོར་དཔའ་བོ་དཔའ་མོའི་ཆས་གོས་འདྲ་
མིན་ཅན་དཔག་ཏུ་མེད་པ་འདུག །དེ་ནང་ངོ་ཤེས་མཁན་ཀྱང་མང་པོ་འདུག་པས་རང་ཉིད་
150



ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ།
བླ་མ་ཡབ་སྲས་གཙོ་འཁོར་མཇལ་བའི་དད་སྤྲོ་མོས་གུས་སྨྲ་མི་ཤེས་པ་བྱུང་ལ་ཕྱག་འཚལ་
བ་དང་གསོལ་བ་འདེབས་པ་སྨོན་ལམ་བཏབ་པ་སོགས་བྱས་པས་ཁོང་ཡབ་སྲས་རྣམས་
ནས་ཐུགས་དགྱེས་བརྩེ་ཆེན་པོས་ཞལ་གདམས་མན་ངག་མང་པོ་གནོང་སྣང་བྱུང་། དེ་ནས་
བར་ཁང་ཐོག་ཕྱིན་པས་དཔའ་བོ་མཁའ་འགྲོ་ཧེ་རུ་ཀའི་ཆས་ཅན་སྟོན་འཁོར་མང་པོ་དང་
ལྷན་དུ་འགྲོ་འདུལ་བཞུགས་འདུག །དེར་ཕྱག་བསྐོར་གསོལ་འདེབས་བྱས་ཤིང་སྟེང་ཁང་
དུ་འཛེགས་པས་དེ་ན་དབུ་ལ་རིགས་ལྔ་གསོལ་ཞིང་ལོངས་སྐུའི་ཆས་ཅན་འགའ་བཞུགས་
པའི་གྲལ་ཨ་རྣམ་དེར་འདུག །དེ་རྣམས་ལ་ཕྱག་མཆོད་གསོལ་འདེབས་དང་སྨོན་ལམ་
བྱས་ནས་སླར་ཨ་བླ་ཡབ་སྲས་མདུན་ཡོང་བས། རྗེ་བླ་མ་དང་ཨ་ཁུ་ནས་འདིར་ཟངས་
མདོག་དཔལ་རི་སྐུ་གསུམ་ལྷུན་གྲུབ་ཀྱི་ཕོ་བྲང་རྟེན་དང་བརྟེན་པར་བཅས་པ་མཇལ་བ་
ཡིན་པས་ངོ་མཚར་ཆེ་བ་ཡིན། གསོལ་འདེབས་དང་སྨོན་ལམ་ཁྱད་པར་ཅན་གྱིས། སེམས་
སྡུག་དང་མྱ་ངན་བྱེད་རྒྱུ་མེད། གདམས་ཁྲིད་ཐོབ་པ་རྣམས་རྒྱུད་ལ་སྨིན་པ་གྱིས་སོགས་
ཞལ་ད་མང་པོ་གནང་སྣང་ལ། དེ་ལྟར་གསོལ་འདེབས་སྨོལ་ལམ་ཕུར་ཚུགས་སུ་བཏབས་
པས་སྔར་ལས་ལྷག་པའི་ཉམས་རྟོགས་ཁྱད་པར་ཅན་འཆར་བ་བྱུང་། མནལ་སད་པས་
སྡུག་བསྔལ་འང་སངས་ཏེ་བླ་མའི་ཐུགས་དང་དབྱེར་མེད་པའི་གནས་ལུགས་ཀྱི་བབ་ལ་
འཇོག་པ་བྱུང་གསུངས།
དགུང་ལོ་ཞེ་དྲུག་མེ་ལུག་ལོར་བདེ་ཆེན་དཔལ་མོ་སྐྱེས་པས་ནོར་དགའ་ནས་ཉོག་
འདི་ཨ་ཞེའི་སྐུ་ཚེ་བསྲིང་མི་ཡིན་གསུངས། དེ་སྐབས་སྔ་ཕྱི་ཀུན་ཏུ་སྒར་པའི་རྒན་རྒོན་འཆི་
བ་རྣམས་ལ་འཕོ་འདེབས་བསྔོ་སྨོན་བྱང་ཆོག་སོགས་དུས་བསྟུན་དང་། གསོན་པོ་ཡོངས་
ལ་ཕ་མ་ལྟ་བུའི་བྱམས་བརྩེས་སྐྱོང་སྟབས་སྒར་པའི་མི་རྣམས་དང་ཡུལ་གྱི་དད་སྦྱིན་རྣམས་
ཀྱིས་དུས་ལུགས་ཀྱི་ཕྱི་ནང་བརྗེ་བ་འདི་ཕྱི་གཉིས་ཕུང་རྐུ་རྔོན་རི་དྭགས་སོགས་སྲོག་གཅོད་
བྱེད་མཁན་རེ་ཟུང་ལས་མ་བྱུང་། ངོས་ལྐོག་གང་ཐད་ནས་རྣམ་དཀར་དགེ་བའི་ཕྱོགས་ལ་
151



་་ གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གང་དྲག་བྱེད་མི་ལས། དུས་ལུགས་ཁག་འགེལ་སྡིག་བསོགས་ཁོ་ན་བྱེད་མཁན་མི་གཅིག་ །
ཀྱང་མེད། སྤྱིར་བླ་མ་དང་གོང་མ་རྣམས་ལ་ཟུར་ཟ་དང་ཆགས་སྡང་། འདྲ་མཉམ་ལ་འགྲན་
སེམས། ཉམ་ཆུང་ལ་བརྙས་བཅོས་ང་རྒྱལ་མེད་པ་ཐམས་ཅད་གང་ལ་གང་མཚམས་ཀྱིས་
བསྙེན་བཀུར་རིམ་གྲོ་བརྩེ་སྐྱོང་མཛད་པས་ཀུན་གྱིས་ཨ་ཞེ་ཞེས་དད་མོས་གུས་ཇེ་ཆེར་
གྱུར། དེ་ཙམ་ན་མིང་པོ་ཨ་འགྱུར་ནས་མན་ངག་ཀློང་ཆེན་ཐིག་ལེ་ཉེར་ལྔའི་རྒྱུད་སངས་
རྒྱས་མཉམ་སྦྱོར་གྱི་ཁྲིད་རྒྱུན་འདི་ཆད་ཉེན་ཆེ་བས་དབྱངས་དཀར་མོའི་མདུན་ནས་རང་ལ་
ཞུ་དགོས་ཚུལ་ཕེབས་པས་དེ་བཞིན་དབྱངས་དཀར་མོའི་མདུན་ནས་རྟེན་འབྲེལ་སྨོན་ལམ་
འཛོལ་མེད་ཀྱིས་ཀློང་ཆེན་ཐིག་ལེ་ཉེར་ལྔའི་རྒྱུད་ཀྱི་མན་ཁྲིད་ཞུ་བའི་མགོ་བཙུགས་ནས་
དད་སྤྲོ་མོས་པ་ཆེན་པོས་བརྩོན་པ་ལྷོད་མེད་ཀྱི་གནད་དུ་སྨིན་པའི་ཟབ་ཁྲིད་དེ་རིམ་པར་
ཞུས་གསུངས། ་་་ ་་་
དགུང་ལོ་ཞེ་བརྒྱད་ལྕགས་ཁྱི་ལོ་སྙུང་སྐབས་ནོར་དགའ་ཕེབས་ཏེ་སེང་གདོང་གི་
ཟློག་པ་དང་། སུན་ཟློག་སོགས་རིམ་གྲོ་ལྟོས་ཆེར་བསྒྲུབས་པ་དང་། ནང་མི་རྣམས་ལ་འཚོ་
གོས་ཕྲན་བུ་ལས་མ་བཞག་པ་སྒར་པ་ཡོང་ལ་སྦྱིན་པའི་སྤང་དག་མཛད་པ་སོགས་ཀྱིས་
ནད་ལས་གྲོལ་ནས་ནང་མི་ལྟོས་བཅས་དགའ་བ་འཕེལ་བ་བྱུང་། ལྕགས་ཕག་ལོར་དགེ་
རྒན་སྐུ་གཤེགས། སྐུ་གདུང་ཤིན་ཏུ་འབྲི་བས་ཐམས་ཅད་ཧ་ལས་པ་དང་། ཞུགས་སུ་ཕུལ་
བས་གདུང་དང་རིང་བསྲེལ་འབབ་པས་ཀུན་ངོ་མཚར་བ་བྱུང་། དེ་ལ་དགོངས་རྫོགས་
མཆོད་འབུལ་དཔྱིས་ཕྱིན་པར་མཛད། དགུང་གྲངས་ལྔ་བཅུ་ཆུ་བྱི་ལོའི་ཟླ་གསུམ་པའི་ཚེས་
བཅུ་གཉིས་ལ་མིང་པོ་ཨ་འགྱུར་དགོངས་པ་ཆོས་སྐུའི་ཀློང་དུ་ཐིམ་པས་འཇའ་འོད་ཀྱི་གུར་
དང་སྐུ་གདུང་ཡང་ངོ་མཚར་བ་བྱུང་། དེར་རྡོར་སེམས་སྟོང་ཆོག་དང་རྩ་གསུམ་ཚོགས་ .
་ འབུམ་ཕྲག་གསུམ་སོགས་ཞག་བརྒྱའི་བར་དུ་སྒྲུབ་མཆོད་དགོངས་རྫོགས་ལ་བཞུགས།
་ འཁོར་སློབ་སྐལ་པ་དང་ལྡན་པ་རྣམས་ལ་ཡབ་རིག་འཛིན་ཆེན་པོའི་དགོངས་གཏེར་བླ་
152



ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ། །
མེད་ཡོ་ག་སྡེ་གསུམ་དང་ཟབ་མོ་དག་སྣང་བཅས་ཀྱི་གསང་དབང་བཀའ་རྒྱ་ཅན་འགའ་
ཞིག་ལས་ཆོས་སྐོར་ཡོངས་ཀྱི་དབང་རྣམས་བསྐུར་གནང་མཛད་པ་དང་། གཞན་ཡང་ལུང་
དང་གདམས་ཁྲིད་མན་ངག་རྣམས་རེ་རེ་བཞིན་གནད་དུ་སྨིན་ངེས་བགྱིས་པ་སོགས་ཉིན་
མཚན་ལྟོས་མེད་ཀྱིས་ཆོས་སྦྱིན་རྒྱ་ཆེ་བར་སྩལ། རིག་གསར་གཡོ་འགུལ་དྲག་པོ་བྱས་ནས་
སྤྱིར་ཞིང་འདིའི་རིག་གནས་ཐམས་ཅད་ཧ་ལའི་ཁོང་དུ་བརྩིས་ཏེ་རྩ་འདོར་དགོས་ཁྲིམས་
འོག་སྨན་བསྡུ་སྒྲུབ་རྩ་ཆུ་བལྟ་བ་མངོན་མི་ཆོག་པས་འགྲོ་དོན་འགོག་ནའང་ལྐོག་ཏུ་ནད་པ་
སྨན་བསླང་མཁན་སུ་འདྲ་བྱུང་ཡང་ཁོང་གི་གསོལ་སྨན་ཀྱང་སྦྱིན་ཏེ་ཆད་མེད་གནང་རྒྱུ་
ཡོད།
དགུང་ལོ་ང་གཅིག་ལོར་སྤྱང་ཞོན་དང་མ་གཟའ་དམ་གསུམ་སོགས་ཀྱི་སྐོང་གསོལ་
ནན་གྱིས་གསུངས་པས་སྤྱང་ཞོན་དང་གཟའ་ཡིས་ཞལ་གཟིགས་ཏེ་གྲོགས་འཕྲིན་འབྱུང་
བའི་རྟགས་དང་མཚན་མ་བཟང་པོའི་ལྟས་གཞན་ཡང་དུ་མ་བྱུང་གསུངས། སྟག་ལོར་
ལུགས་གསར་མཉམ་ལས་བཙུགས་ཀྱང་སྡེ་འབངས་ཡུལ་མི་རྣམས་ཀྱིས་དད་མོས་གུས་
མཆོད་བྱེད་པ་ལས་ངོ་ལོག་དམ་ཉམས་བསགས་མཁན་མ་བྱུང་། སྒར་པའི་མི་སེར་རྣམས་
ཀྱང་ཕྱི་ནང་ཀུན་ཏུ་བློ་སེམས་གཅིག་སྒྲིལ་གྱི་བྱ་སྤྱོད་འོག་གཞན་ཡུལ་ན་སྡུག་བསྔལ་
མཐོང་བ་ལྟར་འཚོ་གོས་སོགས་གང་ཐད་ནས་མ་མྱོང་། ཕྱོགས་གཞན་ནས་ཆོས་ཞུ་ཡོང་
མཁན་མཆོག་དམན་སུ་འདྲ་བྱུང་རུང་སྒར་པའི་མིས་ཤེས་ཀྱང་གསང་སྒྲོགས་ཉེས་བསྒྲགས་
མེད་པ་ནི་རྒྱུན་དུ་ཐུགས་བྱམས་བརྩེ་ཆེན་པོའི་བསྐྱངས་འབྲས་ཀྱི་བློ་ཁ་དུས་རྐྱེན་གྱིས་
གཞན་དབང་ངན་པར་མ་འཆོར། དགུང་གྲངས་ང་བཞི་ལོར་གསར་བརྗེའི་བཅོས་སྒྲིགས་
བབས་ཏེ་རྒྱལ་སྲས་ཐུགས་མཆོག་རྡོ་རྗེ་བཙོན་འོག་བཅུག་ཤོར་བས་སྐུ་རིམ་སྐོང་གསོལ་
ནན་ཆེར་མཛད། འདིར་དགོན་པའི་གྲྭ་སློབ་རྣམས་དང་མཉམ་དུ་གནས་ར་གྲོང་དུ་བཅོས་
སྒྲིགས་ཀྱིས་གདན་དྲངས་ཀྱང་ཡུན་རིང་སྡུག་བསྔལ་མ་མྱོང་བར་ཕྱིར་བཏང་། གཞན་བླ་གྲྭ་
153



=
，
གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
རྣམས་ཁྲིམས་འོག་གི་དུཝཁ་ཡུན་ཆེར་མ་མྱོང་བར་གློད་བཀྲོལ་ཀྱང་ཐོབ། དེ་སྐབས་ཐུགས་
ཁྲལ་ཤིན་ཏུ་ཆེ་བ་བྱུང་གསུངས།
དགུང་ལོ་ང་དྲུག་ས་རྟ་ལོ་འདིའི་བར་དུ་ཀློང་ཆེན་ཐིག་ལེ་ཉེར་ལྔའི་མན་ངག་གོམ་
མྱོང་རྟོགས་གསུམ་གྱིས་རྒྱུད་ལ་སྨིན་ངེས་ཀྱིས་མཐར་ཕྱིན་པ་མཛད་འོད་གསལ་རྡོ་རྗེ་ལ་རྩ་
གསུམ་བཀའ་འདུས་དང་ཁྱད་པར་མཁའ་འགྲོ་བཀའ་འདུས་ཀྱི་གསང་དབངེ་ཚུལ་བཞིན་
ཕྱག་རྒྱ་ངོ་སྤྲོད་བཅས་ཕུལ། ས་ལུག་ལོར་བདེ་ཆེན་དཔལ་མོ་འཆི་བའི་དགོངས་རྫོགས་
ཞག་བརྒྱའི་བར་དུ་མཛད་ནས་སྐབས་དེར་སྒར་པའི་གྲྭ་སློབ་གསར་རྙིང་ཡོངས་ལ་དགོངས་
གཏེར་གཙོས་པའི་སྨིན་གྲོལ་གདམས་པ་མང་པོར་གནང་། སློབ་བུ་རྣམས་ཀྱིས་ཀྱང་ཚུལ་
བཞིན་རྒྱུད་ལ་སྨིན་པའི་བསྒོམ་སྒྲུབ་ཉམས་ལེན་མཛད། རིས་མེད་ཕྱོགས་ཀྱི་བླ་སྤྲུལ་གྲྭ་
སློབ་ཞུ་མཇལ་འོང་བ་རྣམས་ལ་ཉིན་མཚན་སྦྲེལ་མའི་ཆོས་སྦྱིན་གང་ལ་གང་དགོས་ཀྱིས་
དབང་དང་གདམས་ངག་ཁྲིད་ལུང་གྲངས་མེད་པ་གནང་བ་དང་ཁྱད་པར་མཆོག་དམན་
ཀུན་ལ་ལས་རྒྱུ་འབྲས་བརྩི་བསྲུང་དགོས་ཚུལ་ནན་གྱིས་གསུངས། དེ་ནས་ལུས་སྨད་རྐང་
པོར་སྙུང་གཞི་ཅུང་ཟད་ཕོག་པས་གྲྭ་སློབ་སྡེ་འབངས་ཡོངས་ནས་སྐུ་རིམ་དུ་དམིགས་ནས་
བཀའ་ཐང་རྒྱས་བསྡུས་སྟོང་ཚར། ཚིག་བདུན་གསོལ་འདེབས་འབུམ་ཕྲག །ལེའུ་བདུན་མ།
ཚེ་ཐར་སྲོག་བསླུ་གྲངས་མེད་པ། ཡིག་བརྒྱ་འབུམ་ཐེར་མང་པོ། རྡོར་སེམས་ཚོགས་འབུམ།
སྒྲོལ་མ་དང་ཚེ་ལྷ་རྣམ་གསུམ་གྱི་སྐུ་སཙྪ་གདབས་པ་སོགས་ཁྲི་འབུམ་མང་པོ་བསྒྲུབས་པ་
དང་། གསོལ་སྨན་ཀྱང་ཆེད་བསྡུ་སོགས་ཞུས་ཀྱང་སྙིང་བབ་ཇེ་ལྕི་ལྟ་བུ་ལས་དྲག་སྐྱེད་མ་
བྱུང་། དེར་ཨ་མའི་ཞལ་ནས་སྤྱིར་འཇིག་རྟེན་ཐམས་ཅད་མི་རྟག་པ། སྒོས་སུ་ཚེ་ཕུག་ཐུག་
ན་རིམ་གྲོ་སྨན་གྱིས་བསླུ་རུ་མེད། འོན་ཀྱང་རྒྱུ་འབྲས་བསླུ་མེད་ཡིན་པས་རང་ལ་ཁྱོད་
རྣམས་ཀྱིས་རིམ་གྲོར་དམིགས་ཏེ་དགེ་བ་རྒྱ་ཆེར་སྒྲུབ་པ་རྣམས་ཀྱི་ཚོགས་ཆེན་པོ་རྫོགས་ ་ ་
པ་ཡིན། ང་འདི་ནས་ལུས་བརྗེས་མ་ཐག་གཡུ་ལོ་བཀོད་པའི་ཞིང་དུ་འགྲོ་ས་འདུག །སྣང་ །
ང་འདི་ནས་ལངས་ཏེ་དགེ་བ་རྒྱ་ཆེའབྲས་བསླུ་མེད་སྒོས་སུ་ཚེ་ལུག་ཐུག་
154



ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ།
བ་ཐམས་ཅད་གཡུ་ལོ་བཀོད་པའི་ཞིང་ཁོ་ན་འཆར། ད་ངེས་པར་འགྲོ་རན་པས་འཆི་རྗེས་
ཁྱེད་རང་ཚང་མས་སྡུག་བསྔལ་བྱེད་རྒྱུ་མེད། ངའི་ཕུང་པོ་འདི་བདག་འཛིན་མ་བྱེད། རྒྱས་
སྙད་བསྐོ་འཐབ་རྩོད་བྱས་ནས་ཡི་མུག་ཉམས་ཆགས་འབྱུང་བའི་རྒྱུ་ལས་མེད་པས་དེ་བཞིན་
གྱིས། ད་ལྟ་གྲྭ་སློབ་ཚང་མ་འདིར་ང་ཡི་རྩ་ན་ཕེབས་ཤོག་ཞུས་གསུངས། དེར་གྲྭ་སློབ་ཆེ་
ཆུང་མེད་པར་དགའ་སྐྱོ་ཟུང་འབྲེལ་ངང་དུ་མཇལ་བས། ཐམས་ཅད་ལ་ཐུགས་བརྩེ་བ་ཆེན་
པོས་དགྱེས་དགྱེས་དང་སྤྲོ་སྤྲོ་མཛད་དེ། འདུས་བྱས་ཐམས་ཅད་མི་རྟག་པའི་རང་གཤིས་
ཡིན་ཚུལ་དང་དེའི་ཕྱིར་དགེ་སྒྲུབ་སྡིག་སྤང་དགོས་ཚུལ། རྒྱུ་འབྲས་གཞིར་བཟུང་གིས་ཆོས་
དང་འཇིག་རྟེན་གྱི་ཕྱོགས་གང་ནས་ཀྱང་ཞལ་ད་མང་པོ་ཕེབས། ཁྱད་པར་ཆོས་ཉིད་ཀྱི་
བབས་སོ། ། ༌་།
ཡེ་ཤེས་ཀྱི་ངོ་སྤྲོད། མན་ངག་གི་གནད་གདམས་པའི་བཅུད་ཐམས་ཅད་རེ་རེ་བཞིན་
གསུངས་ཤིང་ཞུན་མཐར་ཆོད་གསུངས། མཁས་གྲུབ་དང་གདམས་པའི་གནད་ཀྱི་བགྲོ་
གླེང་འགའ་མཛད་པ་དང་། རང་གིས་ཀྱང་མན་ངག་གི་གནད་འགའི་ཞུན་མཐར་བཅད་
ཁུལ་བགྱིས། གཞན་རྣམས་ཀྱིས་ཀྱང་སོ་སོའི་ཉམས་ལེན་གྱི་དོགས་གཅོད་དང་མོས་
འདུན་སྣ་ཚོགས་པའི་ཞུ་གསུངས་ཞིབ་རྒྱས་གནང་། མཐར་གསོལ་འདེབས་དང་སྨོན་ལམ་
བཟང་པོ་རེས་མཚམས་སྦྱོར་དང་སྦྲག་ནས་རེ་རེ་བཞིན་དབུ་ཐོད་གཏུགས་ཤིང་མ་གཅིག་བུ་
གཅིག་པའི་བརྩེ་གདུང་ལྟར་མཛད་པས་ཐམས་ཅད་དགའ་སྐྱོ་སྨྲ་མི་ཤེས་པར་བྱུང་། ད་དུང་
འང་བདག་གཞན་རེ་ལྟོས་གྲྭ་སློབ་རྣམས་ཀྱིས་ཞབས་བརྟན་གསོལ་འདེབས་སྐྱེ་ཀུན་
འབྲལ་མེད་ཀྱི་སྨོན་ལམ་བཏབས་ཀྱང་བོད་རབ་བྱུང་བཅུ་དྲུག་པའི་ལྕགས་ཕོ་སྤྲེལ་གྱི་
གནམ་ལོ་གསར་བཞད་ཟླ་བ་དང་པོའི་ཚེས་པ་ཉེར་གཉིས་ལ་གཟུགས་སྐུའི་བཀོད་པ་ཆོས་
ཀྱི་དབྱིངས་སུ་བསྡུ་བའི་ཚུལ་བསྟན། དེར་མཆོག་སྤྲུལ་ཨ་པད་དང་མཁས་གྲུབ་སོགས་
ཤུལ་ལུས་བདག་ཅག་གྲྭ་སློབ་རྣམས་ནས་དགོངས་རྫོགས་མཆོད་འབུལ་ལ་བརྩོན་ཏེ་
་་
ལ་བགྱིས། གཞན་སྣང་། རང་གིས་ཀྱང་མས་གྲུབ་དང་གདམ་
་1.55



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དགུང་ཞག་བཟུང་། གཞན་པའི་རི་ཁྲོད་ཚང་ཨ་རྟ་དཔོན་སློབ། རྡོ་རྗེ་ཚེ་རྒྱལ་སྲས་འོད་
གསལ་རྡོ་རྗེ། ཐང་སྐྱ་དགོན་ཨ་དགེ་སོགས་ཕྱོགས་ཕན་གྱི་བླ་གྲྭ་འགའ་ཞིག་གདན་ཞུས་ཏེ་
སོ་སོའི་རང་ལུགས་ཀྱི་ཚོགས་མཆོད་ཆོ་ག་བསྒྲུབས། དེ་ནས་སྐུ་གདུང་ཡང་ཉིན་བཞིན་ཇེ་
ཆུང་དུ་སོང་བས་ཐམས་ཅད་ངོ་མཚར་དད་སྤྲོ་བླ་ལྷག་ཏུ་འཕེལ། ཡ་མཚན་གྲགས་ཏེ་ནང་
མི་ནས་ཕྱི་མི་རིམ་ཐོས་ཀྱིས་ཕྱོགས་ཕན་མི་ཁྲོམ་འདུ་འཛོམ་མཇལ་མཁན་ཉིན་བཞིན་ཇེ་
མང་དུ་བྱུང་བས། ལས་བྱེད་ཁ་ཤས་ཀྱིས་ཕྱོགས་ཙམ་ཧ་གོ་ནས་གདུག་སེམས་ཆེན་པོས་
ཚོགས་འདུ་བཀུག་སྟེ་ད་ལྟ་སོ་ནམ་གྱི་ལས་ཀ་གྲ་སྒྲིགས་མི་བྱེད་པར། མངའ་བདག་གི་རོ་
ལ་བལྟ་བར་མི་རྣམས་རྒྱུག །རྫུན་གཏམ་གྱིས་རོ་དེ་ཤེལ་དམ་ནང་འཛུད་རྒྱུ་ཙམ་ལས་མི་
འདུག་ཅེས་འུད་སྒྲོགས་བྱེད་ཉ་རོ་ཞིག་ཤེལ་དམ་ནང་བཅུག་དཀའ་བས་དེ་འདྲ་རྫུན་གཏམ་
ལ་མགོ་འཁོར། ད་ལྟ་ཉིད་མེད་པ་བྱེད་དགོས་ཚུལ་སོགས་ཤིན་ཏུ་སྐྱོ་བའི་ངན་ཚིག་དང་
སྦྱོར་ངན་གྱི་རྐྱེན་གྱིས་ཕམ་པའི་གནས་སུ་ལྷུང་རུང་ཅི་བྱ་ཐབས་བྲལ་གྱིས་ཕྱི་ཉིན་ཏེ་བོད་
ཟླ་གཉིས་པའི་ཚེས་བཅུ་ལ་སྐུ་གདུང་མཐོ་གང་ལྷག་ལས་མ་ལུས། ད་དུང་ཞག་རེ་ཟུང་མ་
བསྒུལ་ན་དེ་ལྟར་ཆུང་དུ་འགྲོ་ངེས་པའི་གདུང་དེ་ཉིད་དད་ལྡན་མཇལ་མཁན་ཡོངས་ལ་སྔ་
གྲོ་ཞིག་གི་རིང་མཇལ་ཕྱག་བསྐོར་བ་བཅུག་སྟེ་སྐུ་དམར་མཆོད་བྱས། དེ་ཡི་ཉིན་ཞོག་སྔར་
ནམ་མཁའ་ཤིན་ཏུ་དྭངས་ལ་སྔོ་མཐིང་འོད་དུ་འཚེར་བ་དང་། ཉིན་གུང་རླུང་འཇམ་བུ་ཐལ་
རྡུལ་མེད་པ་ལྡང་བ་དང༌། འཇའ་སྤྲིན་ངོ་མཚར་ཅན་གྱིས་ནམ་མཁར་ཕྱོགས་ཕྱོགས་སུ་
ཤར་བ་དང་། བར་བར་གསལ་ཞིང་འཚེར་བའི་འཇའ་ཟེར་མངོན་པ་སོགས་ངོ་མཚར་བའི་
རྟགས་ཀྱང་ཀུན་གྱི་སྣང་ངོར་བྱུང་། དེར་ཨ་ཕྲུམ་ལྟ་བུའི་གདུང་རུས་རྣམས་ཞི་ཁྲོ་འཁོར་
འདས་རང་གྲོལ་གྱི་སྒོ་ནས་ཞུགས་སུ་བཞུས་ནས་རུས་སྒྲུབ་དང་ཚ་སྒྲུབ་སོགས་ཟླ་བ་བཞི་ ་
ཙམ་སྒྲུབ་མཆོད་ཕུལ། དེ་སྐབས་སྔ་ཕྱི་ཕྱོགས་ཕན་གྱི་བླ་སྤྲུལ་གྲྭ་སློབ་རྣམས་ལ་ཟང་ཟིང་
གི་རྒྱུ་ནོར་གྱ་ནོམ་པར་འབུལ་བ་ཞུས། ཕྱིས་ཆོས་ལུགས་ཉམས་གསོའི་དུས་སྐབས་ཅུང་
་
156
，



ཊཱཀྐི་རྟ་མགྲིན་ལྷ་མོའི་རྣམ་ཐར་རགས་བསྡུས་སུ་བཀོད་པ། །
ཟད་ཐོབ་པ་དང་གླང་ལོར་རྗེ་བླ་མའི་གཏེར་བྱོན་ཟབ་རྒྱ་མཁའ་འགྲོ་ཡོངས་འདུས་ཀྱི་
ཐུགས་ཆོས་སྐུའི་རྟེན་མཆོག །ས་རྡོ་ལ་རང་ལུགས་ཀྱི་ཐིག་དང་ཆ་ཚད་ལག་ལེན་ཚུལ་
བཞིན་བགྱིས་ཏེ་བཞེངས་པའི་སྲོག་ཤིང་ལ་གོང་གི་གདུང་རུས་དང་སྨན་འདམ་བསྲེས་ཏེ་
སྤར་བའི་སཙྪ་ཨོ་རྒྱན་རིན་པོ་ཆེའི་སྐུ་སྟོང་ཕྲག་ཐལ་བ་རྣམས་རས་དཀར་གཙང་མའི་ངོས་
དྲི་བཟང་པོ་དང་སྡེབ་པ་སྦྱར་དྲིལ་གྱིས་དཀྲིས། གཞན་ཡང་རིང་བསྲེལ་རྣམ་པ་ལྔའི་རྟེན་
གྱིས་ལེགས་པར་གཏམས་པའི་གདུང་རྟེན་མཆོད་སྡོང་ཆེན་མོ་རྟེན་གྲུབ་རབ་གནས་གནད་
སྨིན་བསྒྲུབས་པ་གང་དེ་འགྲོ་བའི་བསོད་ནམས་ཀྱི་ཚོགས་ཞིང་དུ་མི་ཤིགས་རྟག་བརྟན་
ཆེན་པོར་བཞུགས་བཞིན་པ་འདིའོ། །
དེ་ལྟར་ཨ་མའི་རྣམ་ཐར་ཞིག་རང་ལ་འབྲི་དགོས་ཞེས་དོན་གཉེར་ཅན་འགས་
བསྐུལ་བ་དང་རང་ནས་ཀྱང་འབྲི་འདོད་ཀྱི་བསམ་པ་སྐྱེས་ནས་ཨ་མའི་ཞལ་རྒྱུན། སློབ་མ་
རྣམས་ཀྱི་ངག་ལམ། རང་ཉིད་ཀྱིས་མཐོང་མྱོང་རྣམས་ལ་མི་དགེའི་སྒྲོ་བཏགས་མ་བྱས་
པར་སྔར་རགས་བསྡུས་ཞིག་ལུག་ལོར་བྲིས་པ་དེ་ཉིད་ཅུང་ཟད་བསྡུ་ཁུལ་དང་འཕྲི་སྣོན་
ཅུང་བྱས་ཏེ་སླར་ཡང་རབ་ལོ་དགུ་བརྒྱ་དོན་གསུམ་པ་ས་མོ་ཡོས་ཀྱི་ལོའི་ས་ག་ཟླ་བའི་ཚེས་
བཅུ་བཟང་པོར་པདྨ་གར་དབང་རྡོ་རྗེས་སོ། །ཡི་གེའི་རིས་སུ་ཕབ་པོ་རིན་ཆེན་བསམ་འགྲུབ་
ཀྱིས་ཞུས་པས་སྐྱེ་ཀུན་བླ་མ་མཆོག་དང་མི་འབྲལ་རྗེས་སུ་འཛིན་པའི་རྒྱུར་གྱུར་ཅིག། །།
157



གངས་ཅན་སྐྱེས་མའི་དཔེ་ཚོགས་ལས། །
ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བ
：
༄༅། །མཁའ་འགྲོ་༧ཏཱ་རེ་ལྷ་མོའི་རྣམ་ཐར་འོག་མིན་
བགྲོད་པའི་ཐེམ་སྐས་བཞུགས། །
སྐྱེ་མེད་རང་བྱུང་བདེ་ཆེན་ཀུན་བཟང་མོ། །མ་འགགས་རང་སྣང་ལོངས་སྐུ་ཝ་རཱ་ཧི། །
ཟུང་འཇུག་སྤྲུལ་པའི་རྣམ་རོལ་མཚོ་རྒྱལ་མ། །སྐུ་གསུམ་དབྱེར་མེད་མཁའ་འགྲོའི་ཚོགས་
ལ་འདུད། །རྒྱལ་ཀུན་སོར་རྟོགས་ཡེ་ཤེས་རང་མདངས་ལས། །ཡིད་འཕྲོག་མཛེས་སྐུ་རབ་
དམར་བྱུ་རུའི་སྤུན། །གསུང་གི་དབང་ཕྱུག་ཀུ་རུ་ཀུལླེ་ཀྱེ། །རྣམ་གཉིས་དངོས་གྲུབ་དཔལ་
གྱི་ཤིས་པ་སྩོལ། །བཻཌཱུར་རྡུལ་མང་བརྩེགས་པའི་ལྷུན་པོ་ལ། །ཉིན་བྱེད་འབུམ་གྱི་གཟི་
འོད་འཁྱུགས་པ་བཞིན། །སྔོ་ལྗང་ཨུཏྤལ་བཞད་པའི་མདངས་འཛིན་མ། །རྗེ་བཙུན་ཏཱ་རེ་
བདེ་ཆེན་འཁོར་ལོར་བཞུགས། །བརྩེ་ཆེན་འོ་མཚོ་འཁྲིགས་པའི་རླབས་འཕྲེང་ལས། །ཡེ་
ཤེས་ཟླ་གཞོན་མཛེས་སྐུ་དབྱངས་ལྷ་མོས། །སྙན་འགྱུར་རྒྱུད་མངས་གླུ་དང་ལྷན་གཅིག་ཏུ། །
འཛད་མེད་ངག་གི་དངོས་གྲུབ་སླར་ཡང་སྩོལ། །ཁ་བའི་རྡུལ་བརྩེགས་གངས་ལྗོངས་འཛིན་
མའི་ཁྱོན། །གསང་ཆེན་པད་ཚལ་བཞད་པའི་རྟ་ལྗང་ཅན། །འབུམ་ཕྲག་ཌཱ་ཀིའི་རྗེ་མོ་ཏཱ་
རེའི་མཚན། །སྙིང་དབུས་མི་ཤིགས་ཐིག་ལེའི་རྒྱན་ཏུ་བཞུགས། །གང་དེའི་རྣམ་ཐར་ངོ་
མཚར་ནོར་བུའི་འཕྲེང་། །ཕྱོགས་མེད་སྐལ་བཟང་དགྱེས་པའི་མཆོད་སྤྲིན་དུ། །སྤེལ་ལ་བླ་
མ་ཡི་དམ་ཌཱ་ཀི་དང་། །བཀའ་སྲུང་དམ་ཅན་རྒྱ་མཚོས་གྲོགས་ལྡན་མཛོད། །
དེ་ལ་འདིར་རྒྱལ་ཡུམ་རྡོ་རྗེ་ཕག་མོའི་གསུང་གི་རྣམ་སྤྲུལ་མཁའ་འགྲོ་རིན་པོ་ཆེ་
158



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་ན་༧ཏཱ་རེ་བདེ་ཆེན་རྒྱལ་མོ་
་ མཆོག་ནི་སྔོན་བསྐལ་པ་དཔག་ཏུ་མེད་པའི་གོང་རོལ་ནས་ཚོགས་གཉིས་རྒྱ་མཚོ་ལྟར་
བསགས་ཏེ་སྒྲིབ་གཉིས་བག་ཆགས་དང་བཅས་པ་བྱང་ནས་བདེ་ཆེན་ཀུན་ཏུ་བཟང་མོའི་ངོ་
བོར་སངས་རྒྱས་སུ་ཟིན་ཀྱང་། ཇི་སྐད་དུ། སངས་རྒྱས་བཅོམ་ལྡན་བསམ་མི་ཁྱབ། །དེ་
བཞིན་གཤེགས་པ་རྟག་པའི་སྐུ། །སེམས་ཅན་རྣམས་ལ་ཕན་པའི་ཕྱིར། །བཀོད་པ་རྣམ་པ་
སྣ་ཚོགས་སྟོན་ཞེས་དང་། །བསྐལ་མང་སྔོན་ནས་མངོན་པར་བྱང་ཆུབ་ཀྱང་། །ད་དུང་ཡང་
ཡང་འཚང་རྒྱའི་ཚུལ་སྟོན་པ། །གདུལ་བྱ་འདུལ་བའི་རྨད་བྱུང་ཐབས་མཁས་ལ། །བསྐྱར་
དང་ཟློས་པའི་སྐྱོན་དུ་འཛིན་ན་འཁྲུལ། །ཚད་དང་བསམ་ལས་འདས་པའི་ཡོན་ཏན་གྱི། །
ངོ་མཚར་སྙིང་ནས་དྲན་ཏེ་མོས་གུས་ཀྱང་། །ལྷག་པར་གཟེངས་སུ་བསྟོད་ནས་གསོལ་
བཏབ་ན། །དེ་འདྲའི་འབྲས་བུ་བསྐྱེད་པར་གདོན་མི་ཟ། །ཞེས་སོགས་གསུངས་པ་ལྟར་
འདྲེན་པ་རྫོགས་པའི་སངས་རྒྱས་རྣམས་ནི་ཇི་སྲིད་འཁོར་བ་མ་སྟོང་གི་བར་དུ་འཇིག་རྟེན་
གྱི་ཁམས་ཀུན་ཏུ་སྤྲུལ་པའི་བཀོད་པ་སྣ་ཚོགས་ཀྱིས་འགྲོ་བའི་དོན་འཛད་པ་ནི་ཆོས་ཉིད་
ཡིན་ལ་དེ་བཞིན་དུ་ཌཱ་ཀི་རིན་པོ་ཆེས་ཀྱང་མི་མཇེད་འཇིག་རྟེན་གྱི་ཁམས་འདིར་ཡང་
འཕགས་པ་རྟག་ཏུ་ངུའི་དུས་སུ་བྱང་ཆུབ་སེམས་དཔའ་ཆོས་འཕགས་ཀྱི་དྲུང་དུ་ཕྱིར་མི་
ལྡོག་པའི་སྨོན་ལམ་ཐེམས་ཏེ་ཚེ་འཕོས་མ་ཐག་ཏུ་ལོངས་སྐུའི་ཞིང་མང་པོར་བྱོན་ནས་སླར་
ཡང་སངས་རྒྱས་བཅོམ་ལྡན་འདས་ཀྱི་དྲུང་དུ་གངྒཱའི་ལྷ་མོ་ཞེས་པར་སྤྲུལ་ནས་བཀའ་ཡི་
སྡུད་པ་པོ་མཛད། ཁྱད་པར་དུ་མངའ་བདག་རྒྱལ་པོ་ཁྲི་སྲོང་ལྡེའུ་བཙན་གྱི་དུས་སུ་མཁའ་
འགྲོ་ཡེ་ཤེས་མཚོ་རྒྱལ་གྱི་སྐྱེ་བ་བཞེས་ཚེ། ཇི་སྐད་དུ། གཏེར་ལུང་ལསཿ ཏི་སྒྲོར་མཁའ་
འགྲོའི་བརྡས་བསྐུལ་ནསཿ དཀའ་བ་བརྒྱད་སྤྱད་གྲུབ་རྟགས་ཐོན གཡའ་གངས་གཏུམ་
མོའི་མེ་དྲོད་བརྙེས འཇིག་རྟེན་འཁོར་བའི་གོས་དང་བྲལཿ ཚོགས་ཁང་དབང་བཞིའི་དྲོད་
དང་ལྡན༔ མཐོང་སྣང་བླ་མའི་དག་སྣང་འབྱུངཿ བལ་ཡུལ་མི་བསད་རོ་བསླངས་ནསཿ ཨ་
159



་ གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཙ་ར་ནི་ཐབས་ཀྱིས་བསླུས༔ ཟབ་ལམ་བཅུད་ཀྱི་དངོས་གྲུབ་ཐོབ༔ ལུས་ནི་འཇའ་ལུས་
མཁའ་སྤྱོད་གྲུབ༔ ངག་ནི་ཚངས་པའི་དབྱངས་དང་ལྡན༔ སེམས་ནི་དུས་གསུམ་དགོངས་
པ་ལྡན སེང་གེ་རྫོང་དུ་སྨན་བཅུད་ལོན སྨན་གྱི་ལྷ་ཚོགས་རང་ཞལ་མཇལཿ ནེ་རིང་
བདུད་ཀྱི་ཚོགས་ཀུན་བཏུསཿ སློང་ཚད་རྫོགས་ནས་དངོས་གྲུབ་བརྙེསཿ ཡིད་དམ་གང་
སྒྲུབ་ཞལ་གཟིགས་ནསཿ དེ་ཡི་དངོས་གྲུབ་བདེ་བར་ཐོབ༔ སྦ་གྲོ་སྟག་ཚང་ཟབ་ལམ་སྤྱོད
གྲོགས་གསུམ་བདེ་ཆེན་ཧེ་རུ་ཀ རྩ་ཐིག་རླུང་གསུམ་རང་དབང་ཐོབཿ འབྱུང་བ་ལྔ་ནི་
བདག་དབང་བསྒྱུརཿ ལུས་ངག་ཡིད་གསུམ་སྐུ་གསུམ་གྱུརཿ ཚེ་དཔག་མེད་ཀྱིས་ལུང་
བསྟན་ཐོབ༔ ཕག་མོ་ཉིད་དང་དབྱེར་མ་མཆིསཿ དཀྱིལ་འཁོར་ཀུན་གྱི་གཙོ་མོར་གྱུརཿ འོ་
ཕུ་སྟག་ཚང་ཕུར་པ་གྲུབཿ སྟོང་གསུམ་ལྷ་འདྲེས་སྲོག་སྙིང་ཕུལཿ ཚེ་དཔག་མེད་ཀྱི་ལྷ་
ཚོགས་གཟིགས༔ འཆི་མེད་ཚེ་ཡི་རིག་འཛིན་གྲུབ༔ རྡོ་རྗེ་ལྟ་བུར་གཞོམ་གཞིག་མེདཿ བོད་
ཡུལ་འཛམ་གླིང་སྟོད་སྨད་བརཿ ཁོ་མོའི་སྒྲུབ་པའི་གནས་མཐའ་ཡསཿ བདག་གིས་བྱིན་
གྱིས་མ་བརླབས་པའི ས་ཁོལ་སྙིམ་པ་གང་ཡང་མེདཿ ཨེ་བདེན་མ་འོངས་རིམ་གྱིས་ལྟོས
བདེན་རྟགས་གཏེར་རེ་འབྱིན་པར་འོངཿ དེ་ལྟར་གནས་ཕྲན་བསམ་ཡས་སུ༔ རྡོ་ལ་ཕྱག་
ཞབས་རྗེས་ཀྱིས་བཀངཿ སྔགས་དང་ཡིག་འབྲུ་སྐུ་བརྙན་བཀོདཿ མ་འོངས་དད་པའི་རྟེན་
ཏུ་བཞག འབྲེལ་ཚད་དོན་ལྡན་སྨོན་ལམ་བཏབསཿ གྲུབ་རྟགས་བདུད་དང་ཕྱིན་ལོག་
རྣམསཿ བསྣུབ་ཚུལ་ཞིབ་པར་གཞན་དུ་གསལཿ འབྱུང་བ་ལྔ་ལ་བྱན་ཚུད་པསཿ ས་འོག་
ཐམས་ཅད་གཏེར་གྱིས་བཀངཿ མི་བརྗེད་པ་ཡི་གཟུངས་ཐོབ་པསཿ པདྨའི་བཀའ་རྣམས་
བསྡུ་བར་གྱུརཿ མི་འཇིགས་པ་ཡི་གདེང་བརྙེས་པསཿ མ་འོངས་ལུང་བསྟན་ལུས་ཅན་
འབྱུང༔ སངས་རྒྱས་ཀུན་དང་མཉམ་གྱུར་པསཿ དུས་གསུམ་བདེ་གཤེགས་མཛད་འཕྲིན་ ་
རྫོགསཿ དེ་ཕྱིར་ཁོ་མོ་གྲུབ་པའི་རྒྱན ཞེས་གསུངས་པ་ལྟར་ཨོ་རྒྱན་སངས་རྒྱས་གཉིས་པ་
དང་སྐུའི་རྫུ་འཕྲུལ་མཉམ་ནས་སྣང་སྲིད་ཀུན་ལ་མངའ་དབང་བསྒྱུར། གསུང་གི་མཛད་
160
，
.
，，
，
.00



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
འཕྲིན་མཉམ་སྟེ་མདོ་སྔགས་ཆོས་ཀྱི་ཀློང་རྡོལ། ཐུགས་ཀྱི་དགོངས་པ་མཉམ་ནས་ཐབས་
དང་ཤེས་རབ་ཀྱིས་འགྲོ་དོན་མཛད། ཡོན་ཏན་ཤེས་བྱ་མཉམ་སྟེ་བསྟན་འགྲོའི་དོན་ཆེན་
གྲུབ། འཕྲིན་ལས་མཛད་པ་མཉམ་སྟེ་ཞི་རྒྱས་དབང་དྲག་གི་ལས་ལ་རང་དབང་འབྱོར། དེ་
ཁོ་ན་ཉིད་དུ་ཀུན་བཟང་པད་འབྱུང་ཡབ་ཡུམ་ཞེས་བྱ་བར་གྱུར་ཏེ་སླར་ཡང་སྐུ་གསུང་
ཐུགས་ཡོན་ཏན་འཕྲིན་ལས་ཀྱི་སྤྲུལ་པས་བསྟན་འགྲོའི་དོན་སྣ་ཚོགས་མཛད་པ་ནི་སྐྱེ་
འཕྲེང་ལས། སྔོན་ཚེ་དུས་གསུམ་རྒྱལ་བ་ཡི༔ ཐུགས་སྲས་ཨོ་རྒྱན་ཆེན་པོ་མཆོག གོངས་
རིའི་ལྗོངས་འདིར་ཕེབས་པའི་ཚེ༔ ཌཱ་ཀི་མཁར་ཆེན་བཟའ་ཞེས་གྲགས གླིང་གི་དུས་སུ་
ནེའུ་ཆུང་སྒྲོན རྒྱལ་ཡུམ་སྒྲོལ་མས་རྗེས་སུ་བཟུངསཿ རྒྱ་གར་གའུ་ཤོད་ཕྱིན་དུ༔ བཙུན་མོ་
དཔལ་གྱི་བློ་གྲོས་གྲགསཿ བྱང་ཕྱོགས་གཡུ་ཡི་འདབ་སྨིན་དུ དུང་ལྡན་བཛྲ་དྷེ་ཝར་
གྲགསཿ མདོ་ཁམས་ཟལ་མོའི་སྒང་ཆར་དུ བསླབ་གསུམ་ལྡན་པ་ཤི་ལའི་ཁྲ་དགེ་སློང་ཚུལ་
ཁྲིམས་བློ་གྲོས་མཚན༔ འདབ་བཟང་དུང་རིའི་ཉེ་འདབས་སུ དཔལ་གྱི་བློ་གྲོས་བྱ་བར་
གྲགསཿ འཛུམ་ལྡན་གཞི་ཡི་གནས་མཆོག་ཏུ བཤད་སྒྲུབ་བསྟན་པའི་ཉི་མར་གཞི་ཆེན་ཨ་
ཕོ་སྤྲུལ་སྐུ་གྲགས རིགས་གཟུགས་ལང་ཚོའི་དཔལ་མཛེས་པའི༔ ཌཱ་ཀི་སུ་ཁའི་བདེ་བའི་རྡོ་རྗེ་
མཚན་ཞེས་གྲགསཿ སྐྱེ་བའི་འཕྲེང་བ་བརྗོད་མཐའ་བྲལཿ དོན་ལ་ཡེ་ཤེས་དབྱིངས་སུ་
གཅིག ཞེས་གསུངས་པ་ལྟར་རོ། །་་
སྐུ་སྐྱེ་འདིའི་སྔ་རོལ་དེ་མ་ཐག་པ་སྙན་རྒྱུད་རྒྱ་མཚོའི་བཀའ་བབ་ཀུན་བཟང་བདེ་
སྐྱོང་ཆོས་ཉིད་དབང་མོའམ་མཚོ་རྒྱལ་དངོས་སྣང་མཁའ་འགྲོ་སུ་ཁ་བཛྲ་ནི། རང་རྣམ་
བསྡུས་པ་མོས་པའི་ལམ་བཟུང་ལས། ཆོས་སྐུ་ཀུན་བཟང་ལོངས་སྐུ་ཝ་རཱ་ཧཱི སྤྲུལ་སྐུ་
མཁར་ཆེན་ཡེ་ཤེས་མཚོ་རྒྱལ་མའི- གསུང་གི་ཐུགས་སྤྲུལ་རྡོ་རྗེ་ཞུ་བ་མཚོའི སྒྱུ་འཕྲུལ་
རོལ་པར་སྔོན་བྱོན་སྐྱེས་ཆེན་འགའི༔ རྡོ་རྗེའི་ཞལ་ལུང་རྣམས་སུ་གསལ་བ་ལྟརཿ སྔོན་ཚེ་
ཐུབ་པའི་སྤྱན་སྔར་ཨུཏྤལ་ རྒྱ་གར་ཡུལ་དུ་རོ་ལང་བདེ་རོལ་དངཿ པདྨའི་དྲུང་དུ་རྡོ་རྗེ་
161



r:
-
-
--
-
གངས་ཅན་སྐྱེས་མའི་དཔེ་ཚོགས་ལས། , ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཞི་བ་མཚོ༔ ལི་ཡི་ཡུལ་དུ་བལ་མོ་བྱང་ཆུབ་སྒྲོན དེ་ནས་རིམ་བརྒྱུད་བོད་ཡུལ་ལྷ་ལྡན་དུ
ཀུན་བཟང་བདེ་སྐྱོང་ཆོས་ཉིད་དབང་མོ་བདག༔ རིགས་བཟང་འབྱོར་ལྡན་དབང་གི་
རིགས་ལ་ཆཔཿ ཆུང་ནས་ཆོས་ལ་མོས་ཤིང་བྱང་སེམས་ལྡན ཆོས་བརྒྱད་བྱ་བར་སྙིང་པོ་
མེད་མཐོང་ནསཿ རྟག་ཏུ་དཀོན་མཆོག་གསུམ་ལ་གསོལ་བ་བཏབསཿ དེའི་མཐུས་ལོ་ ་ །
བརྒྱད་དུས་སུ་མཁའ་འགྲོ་མསཿ རྗེས་བཟུང་བྱིན་རླབས་གཅེས་པའི་བུ་བཞིན་བསྐྱངས
རྗེ་བཙུན་སྒྲོལ་མ་དགེ་མའི་གཟུགས་སྤྲུལ་ནས༔ བདག་རྗེས་བཟུང་སྟེ་སེམས་བསྐྱེད་
བསླབ་བྱ་མཛདཿ ཀུན་དགའ་འབུམ་མས་སྐྱབས་སྡོམ་ལ་སོགས་ཀྱི༔ ཆོས་ཀྱི་སྒོར་བཙུད་
ཐར་བའི་ལམ་སྟོན་མཛདཿ ཕ་མ་རིགས་བཟང་ཆོས་ལ་བློ་དཀར་ཡངཿ ཐོབ་ཀྱིས་ལེན་པ་ ་
དཔོན་གྱི་རིགས་ཡིན་ཕྱིརཿ ལུགས་གཉིས་འདྲེས་མར་སྤྱོད་པའི་ཆས་སུ་ནི༔ ཞུགས་ནས་
ལོ་ཤས་འབངས་སྡེ་གཡོག་འཁོར་བསྐྱངསཿ ཕ་ཡིས་བཀའ་ཕེབས་ཁྱིམ་པའི་གནས་ལམ་
བསྟན༔ ཤིན་ཏུ་བཟོད་དཀའི་སྡུག་བསྔལ་གྱིས་མནར་བའི གདུང་བའི་དབྱངས་ཀྱིས་
པད་འབྱུང་མཚོ་རྒྱལ་དངཿ དབྱིངས་དང་དབྱིངས་བཞུགས་དཔའ་བོ་མཁའ་འགྲོ་ལ
གསོལ་བཏབ་མཐུ་ཡིས་འཁོར་བའི་རྐྱེན་ལས་བཟློག བཅུ་གཉིས་དུས་སུ་ལས་ཀྱི་རིགས་
སད་ནསཿ ས་ར་ཧ་པས་རྗེས་བཟུང་སྨིན་གྲོལ་གྱི༔ ལམ་བསྟན་འཁོར་ལོ་བཞི་པའི་མན་
ངག་སྐོར གདམས་པ་ཚངས་སྤྲུག་གཅེས་ནོར་ཚུལ་དུ་བསླབསཿ སྦྱངས་པས་རྩ་རླུང་སྒྲིབ་
པ་ཅུང་ཟད་སྲབ༔ རྟགས་དྲུག་ཞུགས་གནས་ཐིམ་པའི་དྲོད་ཚད་མཐོབཿ དངོས་དང་དངོས་
མེད་ལྷ་འདྲེའི་ཆོ་འཕྲུལ་གྱིས༔ རྟོགས་པའི་བོགས་ཐོན་རིག་པའི་ཡེ་ཤེས་མཇལ སྣང་
སེམས་ལྷ་འདྲེའི་གཟུགས་སུ་ཤར་ཤེས་ནསཿ རྟོག་པའི་འདྲ་འབག་སེམས་ཀྱིས་བཅོས་མ་
དགོསཿ ལྷ་འདྲེ་གདུལ་བྱའི་ཚུལ་དུ་རེ་ཞིག་བསྐྱངསཿ བཅུ་གསུམ་དུས་སུ་སྔོན་བསགས་
སྨོན་ལམ་མཐུས༔ གྲུབ་པའི་དབང་ཕྱུག་ཀུ་ཀུ་པ་དང་མཇལཿ རྩ་རླུང་གེགས་སེལ་མན་
ངག་ངོ་སྤྲོད་དངཿ འཁོར་ལོ་ལྔ་ལ་བསྟེན་ནས་ཕྱི་ནང་གི ཕྱག་རྒྱའི་ལམ་རིམ་གསང་བའི་
162



མཁའ་འགྲོ་༧ཏཱ་རེ་ལྷ་མོའི་རྣམ་ཐར།་
ཆོས་རྣམས་བསྟན སྙིང་གའི་རྩ་མདུད་གྲོལ་བའི་མཐུས་བསྐུལ་ནས༔ མ་དང་མཁའ་
འགྲོས་བརྡ་བྱང་འཆུག་མེད་སྤྲད༔ པད་འབྱུང་མཚོ་རྒྱལ་རྣམས་ཀྱི་ཞལ་དངོས་མཇལཿ མ་
དང་མཁའ་འགྲོའི་ཕོ་ཉར་མངའ་གསོལ་ནསཿ འགྲོ་དོན་དུས་བབ་ཡོད་པའི་ལུང་བསྟན་
ཅིངཿ དོན་གཉིས་རིམ་གྱིས་འབྱུང་བའི་བསླབ་བྱ་མཛད མདོ་ཁམས་བདུད་སྡེ་སྲིན་པོའི་ ་
ཡུལ་ཕྱོགས་སུ གྲོགས་དང་ཆོས་བདག་གདུལ་བྱ་དེ་ལ་ཡོད དམན་པའི་ཚུལ་གྱིས་ཡུལ་
གསུམ་ཐབས་ཀྱིས་འདྲེན༔ ཞེས་སོགས་ལུང་བསྟན་བསླབ་བྱ་དུ་མ་མཛད༔ མཁའ་འགྲོའི་
གསང་མཛོད་གཉིས་ཀྱི་བཀའ་དབང་ཐོབ༔ འབྱུང་དང་འབྱུང་འགྱུར་ལུང་བསྟན་བརྡ་བྱང་
གཏད༔ མ་འོངས་འབྲེལ་ཐོག་དང་བཅས་མཁའ་འགྲོའི་གླིངཿ རང་སྣང་དག་པའི་ཞིང་དུ་
འདྲེན་ནུས་ཞེསཿ བཀའ་ཡི་ཞལ་ཚབ་བརྡ་ཡི་རིས་སུ་གནངཿ གཡུ་སྒྲོན་མ་ཡིས་དངོས་སུ་
གྲོགས་བྱས་ཏེ༔ འབྱུང་འགྱུར་བརྡ་བྱང་ཡི་གེའི་རིས་སུ་བཏབ༔ ཁྱད་པར་རིགས་ལྔའི་
སེམས་དཔའི་བརྟགས་ཐབས་དངཿ འགུགས་སྦྱངས་སྨིན་པའི་ལས་ཀྱི་བསླབ་བྱ་མཛད
རིག་འཛིན་དང་ནི་ཨོ་རྒྱན་ཟངས་གླིང་དངཿ མཁའ་འགྲོའི་བརྡ་སོགས་ཡིག་རིས་དཔེར་
སྤྱད་ནསཿ འབྱུང་དང་འབྱུང་འགྱུར་བརྡ་ཡི་མན་ངག་གནངཿ དེའི་མཐུས་གཟུགས་མེད་ལྷ་
འདྲེའི་འགྲོ་དོན་བྱུང གཉན་ཆེན་ལ་སོགས་བོད་སྐྱོང་གཞི་བདག་གིསཿ མཐུན་རྐྱེན་
བསྒྲུབ་ཅིང་གཏེར་ཁ་ཕྲན་བུ་རཿ སྤྱད་ཀྱང་བོད་ཁམས་བདེ་ཕྱིར་ཡང་གཏེར་སྦསཿ དེ་
སྐབས་དགེ་སློང་ཀུན་དགའ་འབུམ་མ་ཞེསཿ ཡིན་པར་སྐད་པའི་བཙུན་མ་ཞིག་ན་རེ ཁྱོད་
ཀྱིས་སྟོང་པ་ཉིད་ཀྱི་དོན་ཨེ་ཤེསཿ སྟོང་པ་ཉིད་ཀྱི་དོན་དེ་མ་རྟོགས་པཿ ལུས་ངག་དགེ་ལ་
བསྐུལ་ཀྱང་དོན་འབྲས་ཆུང༔ གཅེས་འཛིན་འཕྱང་བ་དམ་པོས་ཀུན་དཀྲིས་ནསཿ ཚེ་
འདིར་དགེ་སྡིག་ཆ་སྙོམས་སྤྱད་པ་ཡིསཿ འབྲས་བུས་མཐོ་རིས་གསུམ་དང་ངན་སོང་
རྣམསཿ རེས་མོས་སྤྱོད་ཅིང་འཁོར་བའི་མཐའ་ལ་གནསཿ དེ་ཕྱིར་ཁྱོད་ཀྱི་ཤེས་རབ་མིག་
མ་ལོརཿ བླང་དོར་མཁས་པས་སེམས་ཀྱི་གསང་ཆེན་པོ༔ རང་ལ་གནས་པའི་ཡེ་ཤེས་
་163



.
：
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཉམས་སུ་ལོངས༔ ཞེས་གསུངས་དེ་ལ་བདག་གིས་འདི་སྐད་ཞུསཿ སྐུ་གསུམ་མཁའ་
འགྲོའི་གཙོ་མོ་ཝ་རཱ་ཧཱིསཿ ཡེ་ཤེས་སྒྱུ་མའི་གར་བསྒྱུར་རྣལ་འབྱོར་མཿ ཁྱེད་ལ་མི་ཕྱེད་དད་
པས་གསོལ་བ་འདེབས༔ བདག་ལ་སེམས་ཀྱི་གསང་བ་བསྟན་དུ་གསོལ༔ ཚེ་འདིར་སྲིད་
པ་འཁོར་བར་མི་གནས་པརཿ རྗེ་བཙུན་ཁྱེད་རང་ལྟ་བུར་བྱིན་གྱིས་རློབས་ཞེས་ཞུས་རྗེ་
བཙུན་མ་ཡིས་འདི་སྐད་གསུངསཿ ཨེ་མ་ཉོན་དང་སྐལ་ལྡན་སྦྱང་འཕྲོ་ཅན སེམས་ཀྱི་
གསང་བའི་མན་ངག་བསྟན་པ་ནི༔ དང་པོ་སྒོ་གསུམ་རྣལ་དུ་དབབ་བྱེད་པཿ “ལུས་གནད་
རྣམ་པར་སྣང་མཛད་ཆོས་བདུན་དངཿ ངག་གནད་སྨྲ་བཅད་རྒྱུད་མང་སྒྲ་ཚད་ལྟརཿ སྨྲ་བར་
མི་བརྩོན་ངག་རླུང་རང་སོར་བཞག སེམས་གནད་མ་བཅོས་གསལ་སྟོང་ངང་ལ་ཞོག
ངོ་བོ་སྟོང་པ་ཆོས་སྐུ་སྤྲོས་དང་བྲལཿ གསལ་བ་ལོངས་སྐུ་རང་གསལ་འགགས་པ་མེདཿ
འཕྲོ་འདུས་རྩལ་སྣང་གང་ཤར་སྤྲུལ་པའི་སྐུ༔ སྐུ་གསུམ་དབྱེར་མེད་རིག་པ་གཞི་ལ་རྫོགས༔
དབང་རབ་རིག་པ་རང་སྣང་བློ་ཅན་གྱིསཿ སྤྱོད་ཡུལ་མན་ངག་འདི་ཉིད་མཆོག་ཏུ་ཟབ་
དབང་འབྲིང་དབང་པོ་ཡུལ་གྱི་བློ་ཅན་ལཿ སྒོ་གསུམ་རུ་ཤན་ནས་བཟུང་བྱུང་གནས་
སོགསཿ སེམས་ཀྱི་ཁང་བུ་བཤིགས་པའི་མན་ངག་དགོསཿ ཁྱེད་ནི་བྱིས་པ་ལེ་ལོ་མ་ཆེ་ ་
བརཿ བདག་གིས་གདམས་པའི་མན་ངག་ཟབ་མོ་རྣམསཿ ཡལ་བར་མ་དོར་རང་རྒྱུད་ལོན་
པར་མཛོདཿ སྟོང་ཉིད་ལྟ་བ་ཟེར་ཀྱང་དེ་ལས་མེ སྐུ་གསུམ་རིག་པ་ཟེར་ཡང་དེ་ཀ་ཡིན
རང་བྱུང་ཡེ་ཤེས་ཆེན་པོ་དེ་ཉིད་དོ༔ དེ་ལས་ལྷག་པའི་སེམས་ཀྱི་གསང་བ་ནི༔ སྟོང་གསུམ་
ཀུན་ཏུ་བཙལ་ཀྱང་རྙེད་མི་འགྱུརཿ རང་སེམས་རྫོགས་པའི་སངས་རྒྱས་དངོས་ཡིན་ཕྱིརཿ
སངས་རྒྱས་ཞེས་བྱ་གཞན་དུ་མ་འཚོལ་ཨང༔ དེ་སྐད་གསུངས་ནས་ནམ་མཁར་འཇའ་ ་
ལྟར་ཡལཿ བདག་གིས་མཁའ་འགྲོའི་བཀའ་བཞིན་ཉམས་ལེན་ལཿ ཤི་མཐར་ཐུག་གི་ ་་
བར་དུ་བརྩོན་པར་ཆད༔ རང་ལོ་བཅུ་བཞི་ནས་བཟུང་བཅོ་བརྒྱད་བརཿ ཆོས་ཕྱིར་ལུས་ ་
དང་ངག་གིས་དཀའ་བ་སྤྱོད ཟླ་བ་རེ་ཙམ་ཟས་ཁམ་གཅིག་མེད་ཀྱངཿ ཆོས་མིན་བྱ་བ་
་་་
164 ， ་་་་་་་
，
་་
་་
་ ་་
164



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
བདག་གིས་བྱས་པ་མེདཿ ཆུང་ནས་བླ་མ་དཀོན་མཆོག་གསུམ་དང་ནི༔ ལྷག་པའི་ལྷ་ལ་བློ་
གཏད་ལང་གིས་བཀལཿ སྡུག་བསྔལ་བཟོད་དཀའ་ཅི་དང་ཅི་བྱུང་ཡརཿ ཐམས་ཅད་རང་
གིས་སྔོན་བསགས་ལས་ཡིན་བསམཿ ཚེ་འདིར་དམ་ཆོས་རྣམ་དག་ཅིག་མེད་པཿ སྤྱིར་ན་
སེམས་ཅན་སྒོས་སུ་ཕ་མ་ཡི༔ དྲིན་ཆེན་དྲིན་ལན་བདག་གིས་འཁོར་ཐབས་བྲལ༔ བསམ་
ཞིང་རང་ཡུལ་སྲིན་པོའི་གླིང་འདྲ་བཿ སྤངས་ནས་དཀའ་སྤྱད་སྙིང་རུས་ཆེན་པོ་ཡིསཿ མདོ་
སྨད་ཤར་ཕྱོགས་འགོ་ལོག་ཡུལ་གླིང་དུ སྔོན་གྱི་སྨོན་ལམ་ལས་འཕྲོའི་སྟོབས་ཀྱིས་
འཕངས༔ རང་ཉིད་ལུས་དམན་ལོངས་སྤྱོད་དབུལ་བ་ཡིསཿ འགྲོ་བ་ཀུན་གྱིས་བརྙས་
དམོད་སྣ་ཚོགས་བྱེདཿ ཟབ་པ་ས་ཡི་གཏེར་ལ་དབང་ན་ཡངཿ གྲོགས་དང་ཆོས་བདག་
གཞན་རྐྱེན་སོལྟས་བསྒྱུརཿ དེ་ལྟར་རྐྱེན་ངན་དུ་མས་མནར་བའི་ཚེ༔ བདག་གིས་དབྱིངས་
སྤྱོད་ཌཱ་ཀིའི་དཀྱིལ་འཁོར་ལཿ ཚོགས་ཀྱི་མཆོད་པ་ཕུལ་ཏེ་འདི་སྐད་བསྐུལ༔ ཀྱེ་མ་ཀྱེ་ཧུད་
ཡེ་ཤེས་མཁའ་འགྲོ་རྣམས༔ ཐུགས་རྗེ་ཞི་བའི་དབྱིངས་སུ་མི་གཟིམས་པརཿ ལས་ངན་ཁོ་
མོ་བདག་ལ་ཐུགས་རྗེས་གཟིགསཿ ཇི་ལྟར་བྱས་ཀྱང་མཁའ་འགྲོའི་བཀའ་ལུང་བཞིན
བདག་གིས་བསྟན་འགྲོའི་དོན་དེ་འབྱུང་བར་དཀལཿ སྙིགས་དུས་འགྲོ་བ་ལོག་སྤྱོད་བདུད་
ཀྱིས་བསླུསཿ ཆོས་བཞིན་སྤྱོད་པ་ཉིན་མོའི་སྐར་མ་ཙམ དཀོར་ནག་ལོག་འཚོའི་ཟས་ལ་
སྨན་བཞིན་མཐོང རང་མགོ་མི་ཐོན་གཞན་མགོ་གཡོ་སྒྱུས་བསྐོརཿ གཤིན་པོའི་རོ་དོམ་ ་
གསོན་པོའི་དད་ཟས་ལེན ལས་འབྲས་ཁྱད་བསད་མི་དགེ་སྣ་ཚོགས་སྤྱོད༔ དེ་འདྲའི་
སྙིགས་དུས་རང་རྟགས་ངོམས་པའི་དུསཿ བདག་འདྲས་བསྟན་འགྲོའི་རྒུད་པ་ཅིའི་ཕྱིར་
སེལ༔ མི་རྣམས་རྒྱུད་གྱོང་ལོག་ལྟ་ཆེ་བ་ཡིསཿ ཕར་ལ་གཅེས་པར་བསྐྱངས་ཀྱང་ཚུར་ལ་
སྡངཿ ཆོས་དང་མཐུན་པར་སྤྱད་ན་གླེན་པ་ཟེརཿ རྒྱལ་བའི་བཀའ་བཞིན་བདག་བས་
གཞན་གཅེས་ཀྱི༔ བཟང་ངན་རོ་མཉམ་བཟོད་པའི་གོ་བགོས་ཀྱངཿ བཟང་ངན་མི་ཤེས་མི་
ངན་ཁྱི་འདྲ་ཟེར དེ་ལ་སོགས་པའི་ངན་སྨད་སྣ་ཚོགས་ཀྱིསཿ བདག་ལ་ཡོན་ཏན་མེད་
་
་ 165



གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
པའི་ཚུལ་མཐོང་སྟེ བརྙས་དམོད་ལོག་པར་ལྟ་བའི་གཞིར་གྱུར་པའི༔ འགྲོ་དོན་ཕར་ཞོག་
རང་གཞན་ཕུང་བའི་རྒྱུ༔ དེ་ཕྱིར་བདག་གིས་ལུས་ངན་འདི་བོར་ནསཿ ཆོས་ལྡན་སྐྱེས་པའི་་་
ལུས་སུ་བདག་སྨོན་ཏེ༔ གུ་རུ་ཡབ་ཡུམ་ཐུགས་བཞེད་འགྲུབ་པ་དངཿ ཌཱ་ཀིའི་བཀའ་
བཞིན་བསྟན་འགྲོར་སྨན་ཐབས་བརྩོན ཡེ་ཤེས་དབྱིངས་བཞུགས་རྣམས་ཀྱིས་ད་
དགོངས་འཚལཿ ཞེས་པའི་འོ་དོད་དྲག་པོ་འབོད་པའི་མཐུས དབྱིངས་ཀྱི་སྤྲུལ་པ་
དབྱིངས་ཀྱི་རྒྱན་ཤར་བ༔ དབྱིངས་ཀྱི་ཡུམ་ཆེན་དབྱིངས་ཕྱུག་ཀུན་གསལ་མསཿ དབྱིངས་
སྣང་ཌཱ་ཀིའི་བརྡ་གསང་འདི་སྐད་ངོམཿ ཨེ་ཨེ་ཡ ཤར་ནམ་མཁའི་ནོར་བུ་འོད་གསལ་བ
འགྲོ་མུན་པ་གསལ་བར་ཕྱོགས་རིས་མེད མ་མཁའ་འགྲོས་བསྐུལ་བའི་ཕོ་ཉ་ལ ལུས་
བཟང་ངན་ཕྱོགས་རིས་ཅི་ལ་སྲིདཿ རང་གདུལ་ཞིང་དང་སྨོན་ལམ་འཕྲོ་ལ་རག ཁྱོད་
ཐུགས་ངལ་སྐྱོ་སུན་མ་མཛད་དངཿ ཁྱོད་རང་ལོ་བརྒྱད་ནས་བཅུ་བཞིའི་བརཿ སྔོན་པདྨ་
མཚོ་སྐྱིད་སྨོན་ལམ་མཐུས༔ ལྷ་འདྲེ་ཡི་འགྲོ་དོན་ཅུང་ཟད་སྨིན དེ་རང་མཐོང་མ་ཆེ་སྔོན་
ལས་ཡིན༔ བཅོ་ལྔ་ནས་བཟུང་ཉི་ཤུ་ལ་བབ་ཚེ ལས་སྡུག་བསྔལ་བཟོད་དཀའ་དུ་མ་མྱོང
ཡིད་མ་གཞོམ་ལས་ཀྱི་མཐའ་མ་ཡིན རྩ་གཅིག་ནས་རྩ་བརྒྱད་ལ་ཐུག་ཚེ༔ ཡུལ་གདུལ་
ཞིང་སྙིགས་པའི་རྐྱེན་དབང་གིསཿ དོན་འབྲེལ་ལས་བཟང་འབྲེལ་ཤིན་ཏུ་དཀོན བློ་ཡིད་
གཉིས་མེད་པར་པད་འབྱུང་དངཿ མ་མཚོ་རྒྱལ་ལ་གསོལ་འདེབས་བརྩོན་ནུས་ན༔ དེ་ཕན་
ཆད་རང་སྐལ་གཏེར་གྲོགས་དངཿ ལས་ལྡན་གྱི་ཆོས་འཛིན་དང་འཕྲད་ནས བསྟན་འགྲོ་
བའི་དོན་ཆེན་རིམ་གྱིས་འབྱུངཿ བཟང་འབྲེལ་ལས་ངན་འབྲེལ་རིམ་གྱིས་ཉུངཿ སླར་
བཟང་ངན་གང་གིས་འབྲེལ་གྱུར་ཀྱངཿ དེ་ཁྱོད་ཀྱི་གདུལ་བྱའི་ཞིང་ཡིན་པསཿ ཆགས་སྡང་
དང་དགའ་སྡུག་སྤྱོད་པ་སྤོངསཿ མཉམ་ཉིད་ཀྱི་རྫོང་མཁར་མ་ཞན་དགོསཿ མ་མཁའ་
འགྲོས་མངག་པའི་ཕོ་ཉ་ལ རྟེན་འབྲེལ་གྱི་ཆོས་ལ་རག་ལས་པས༔ ཐབས་མཁས་པའི་ ་
ཚུལ་གྱིས་གཟབ་གལ་ཆེ རང་གཏེར་སྟོན་ཨེ་ཡོང་རང་གིས་ཤེསཿ དབྱིངས་ཌཱ་ཀིའི་བཀའ་
，166



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
བཞིན་མ་བསྒྲུབ་ན༔ ཆོས་གཏེར་ལ་དབང་ཡང་སབྷས་བསྒྲིབ ལས་མི་འདོད་སྣ་འདྲེན་
རང་གིས་བྱེདཿ ཁྱོད་གཏེར་ལ་དབང་ཡང་གཞན་རྐྱེན་སོངཿ ཆོས་མི་ངོར་ཤོར་ནས་ཁྱིམ་
ཐབ་འཛིན༔ རང་གཏེར་གྱི་བྱ་བ་ཕག་ཏུ་ཡིབ ལས་འདི་འདྲ་བྱེད་པ་ཨ་རེ་སྡུག༔ མ་
མཁའ་འགྲོའི་ཞལ་ལུང་བཞིན་བསྒྲུབ་པཿ ཁྱོད་ཚེ་འདིར་དོན་གཉིས་འབྱུང་བར་ངེསཿ བརྡ་
གོའམ་རིགས་ལྡན་གཞོན་ནུ་མ ང་དབྱིངས་ཀྱི་སྤྲུལ་པ་དབྱིངས་སུ་ཀཱཿ ཟེར་བར་སྣང་ཞིང་
དབྱིངས་སུ་འོད་དུ་ཡལཿ བཅུ་དགུ་ནས་བཟུང་ཉི་ཤུ་རྩ་བརྒྱད་བརཿ སྐྱིད་སྡུག་མ་ངེས་ཆུ་
ཡི་གཉེར་མ་བཞིན༔ འབྱུང་ཞིང་ཕྱེད་ཀ་ཆོས་ཀྱི་ཕྱིར་དང་ནི༔ ཕྱེད་ཆ་འཇིག་རྟེན་ཕྱོགས་སུ་
སྡུག་བསྔལ་མྱོངཿ ཁྱད་པར་དབང་ཐོབ་བླ་མའི་བཀའ་བཞིན་པཿ ཁྱིམ་ཐབ་བཟུང་ཞིང་
འཁོར་བའི་བྱ་བར་བརྩོན མི་ངོ་ལོན་པའི་དུས་ནི་ངར་མ་བྱུངཿ རྐྱེན་དེས་བསྐུལ་ནས་
འཁོར་བར་བློ་སུན་ཏཿ མི་མངོན་དཔལ་རིའི་ཞིང་དུ་འགྲོ་སྙམ་ཚེ༔ མི་མིན་ཡུལ་གྱི་བུ་མོ་
མཛེས་མ་གཉིསཿ རིན་ཆེན་དུ་མས་བརྒྱན་ཞིང་ངག་སྙན་སྒྲསཿ ཨེ་མ་གསོན་དང་གྲོགས་མོ
ང་གཉིས་ཁྱོད་ཀྱིས་ཤེས་སམ མི་མངོན་ཞིང་ནས་འོང་བའི བཞིན་མཛེས་ཌཱ་ཀི་ངེད་
གཉིསཿ ཁྱོད་ལ་ངག་གསལ་སྒྲོན་ཡོངསཿ བདེ་བདེ་མཁའ་འགྲོའི་གྲོང་པཿ གྲོགས་ཁྱོད་
བྱོན་ན་ལེགས་སམཿ དུས་ངན་མི་ཡི་བློ་སེམསཿ བདུད་དབང་བསྒྱུར་བ་ཨེ་ནམ གྲོགས་
ལ་འཐབ་འཁོན་མ་བྱེདཿ ཉམས་པའི་གྲུབ་ཀྱིས་འཚེ་བ ཁྱོད་ལ་སྡང་འོང་ཨེ་ནམ མི་མོ་
གསལ་གྱི་མིང་ཅན༔ ཁྱོད་ཀྱི་དགེ་བའི་སྐུལ་མཿ དེ་ལ་ཆགས་སྡང་སྤོངས་ལཿ གང་དགར་
བཞག་པ་ཨེ་ནམ ལྷོ་ཡི་ལྕགས་སྦྲུལ་སྨུག་ཆུངཿ སྒྲ་བརྒྱའི་གཙུག་ཏུ་འཆང་ན༔ རིང་མིན་
ཉེ་ནས་དོན་གཉིསཿ ནོར་བུ་ལོན་པ་ཨེ་ནམ ད་ལན་ངེད་ཅག་གནས་སུ༔ ཁྱོད་བགྲོད་
སྟབས་བདེ་མེད་ཚེ༔ ཅང་ཤེས་ཅང་ཤེས་ལོ་འཛིན༔ སྐྱེས་བུ་དེ་ཡིས་བསྐུལ་ནསཿ བཛྲ་མིང་
གིས་མཐུན་རྐྱེན དུས་སུ་འཛོམས་པ་ཨེ་ནམ ལོ་གསུམ་ཟླ་གསུམ་བར་དུ མི་ཡི་སྒྱུ་
་ འཕྲུལ་སྤངས་ནསཿ སྒྲུབ་པ་ཉམས་ལེན་བརྩོན་ན༔ མཁའ་འགྲོའི་དུས་ཚིགས་འཆིག་མེད༔
，
167



་་
གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ས་ག་ཟླ་བའི་འབོད་པཿ ཕྲན་བུ་དུས་སེལ་ཨེ་ནམ ལས་དང་བྱ་བ་གང་བྱེད༔ ཌཱ་ཀིའི་
ཞལ་ལུང་ཇི་བཞིན༔ ཁྱོད་ཀྱིས་ལེགས་པར་བསྒྲུབ་མཿ གཏེར་གཉིས་བསྟན་པའི་བ་དན ་
ཁྱོད་ལ་དབང་བ་ཨེ་ནམ དུས་དང་དུས་སུ་འབྱུང་འགྱུརཿ བརྡ་དོན་ཁྱོད་ལ་སྨྲ་འོང
གཞན་ལ་མ་སྨྲ་གསང་རྒྱ ཙིཏྟའི་ཀློང་དུ་སྦས་མཛོདཿ ཅེས་ཟེར་ནམ་མཁའི་ཀློང་དུ་འཇའ་
ལྟར་ཡལཿ རྐྱེན་དེས་འབྱུང་འདུས་ཅུང་ཟད་འཁྲུགས་པ་དང གཏེར་ཆེན་ཀརྨ་གླིང་པའི་
སྤྲུལ་པ་དངོས འཇིགས་བྲལ་ཆོས་ཀྱི་བློ་གྲོས་རིན་པོ་ཆེསཿ མཁྱེན་བཞིན་ཆོས་དམ་
གཉན་པོའི་བཀའ་གནད་ཀྱིསཿ བདག་ནི་མཁའ་འགྲོའི་བཀའ་བཞིན་འགྲོ་ཐབས་དབེན
དེ་སྐབས་ཤིག་ལ་གུ་རུ་ཡིན་སྐད་པའི༔ པཎྜི་ཏ་ཡི་ཆ་བྱད་དགེ་བཙུན་ཞིག བདག་ནི་
ཕྱུགས་རྫི་ར་ཡོད་པས་དེར་བྱོན་ནསཿ ཁྱོད་ཀྱིས་ང་ནི་ཨེ་ཤེས་ལན་གསུམ་ཟེརཿ བདག་
གིས་སྨྲས་པ་གུ་རུ་ཁྱེད་ཡིན་མཿ དུས་གསུམ་མཁྱེན་པའི་མངོན་ཤེས་ཁྱེད་ལ་མངའ མཛད་
པ་བསམ་ཡས་རྫུ་འཕྲུལ་ཐོགས་པ་མེདཿ དངོས་གྲུབ་མཆོག་བརྙེས་འདྲེན་པ་ཀུན་གྱི་གཙོ
བླ་མེད་བླ་མ་ཁྱེད་ལ་གུས་ཕྱག་འཚལ༔ བདག་དང་བདག་ལ་འབྲེལ་བཅས་འགྲོ་བ་ཀུན༔
ཚེ་འདིའི་སྣང་བ་ནུབ་པར་གྱུར་མ་ཐག རྗེ་བཙུན་གུ་རུ་ཁྱེད་དང་དབྱེར་མེད་པརཿ ཆོས་ ་
དབྱིངས་གདོད་མའི་ཀློང་དུ་བྱང་ཆུབ་ཤོག ཅེས་གསོལ་དགེ་སྦྱོང་ཞལ་ནས་འདི་སྐད་
གསུངསཿ ང་ནི་རྒྱུ་མེད་རྐྱེན་མེད་སྤྲུལ་པའི་སྐུ༔ འགྲོ་བའི་དོན་དུ་རང་བྱུང་ལྷུན་གྱིས་གྲུབཿ
དགེ་སྦྱོང་བདག་ལ་འགྲོ་བའི་དོན་ལས་མེདཿ ལུས་མེད་ལས་མཆོག་རྡོ་རྗེའི་སྐུ་བརྙེས་ཕྱིརཿ
སོ་སྐྱེས་རྣམས་ཀྱིས་པད་འབྱུང་ཞལ་རྒྱང་རིངཿ སྔོན་སྨོན་སྟོབས་དང་མོས་པས་རྒྱུད་
བསྐུལ་མཿ དད་པ་ཅན་གྱིས་པད་འབྱུང་དུས་དྲུག་ཏུ ཞལ་མཇལ་གསུང་ཐོས་དགོངས་
རྒྱུད་བྱིན་རླབས་ཐོབཿ ཁྱོད་ཀྱང་ལས་འཕྲོ་ལྡན་པས་ང་དང་མོཇལཿ ཐབས་ཀྱི་གྲོགས་སྤང་
སྔགས་ལ་ཐེ་ཚོམ་པསཿ ང་ཉིད་ཐ་མལ་ལུས་ཅན་དགེ་སྦྱོང་མཐོང ད་ནི་རང་སྐལ་གཏེར་
ལ་སྤྱོད་འདོད་མཿ འདི་ནས་ཉི་མ་ལྷོ་ཕྱོགས་ཉེ་ཆ་མཿ ང་མིན་ང་དང་གཉིས་མེད་གཏེར་
168



་ ་ མཁའ་འགྲོ་༧ཏཱ་རེ་ལྷ་མོའི་རྣམ་ཐར། ་་ ་
སྤྱོད་མཁན རྡོ་རྗེའི་རིགས་ཅན་སེམས་དཔའ་རསྨིའི་མིངཿ དཔའ་བོ་དེ་དང་ཁྱོད་གཉིས་
ལྷན་འཛོམས་མཿ ལྷོ་ནས་ལྷོ་རུ་གཏེར་གཉིས་བསྟན་པ་དརཿ ལྕགས་སྦྲུལ་ནག་པོ་འབྲུག་
གི་ལྟོ་བར་སྙན ངང་པའི་ཁྱུ་ཚོགས་ཕྱོགས་ནས་སྤྲིན་བཞིན་འདུ ཁྭ་ཏ་ནག་པོས་དུག་
ཆར་མ་བཏང་པཿ དྲུག་ཅུའི་བར་དུ་མཐའ་དམག་དུས་འཁྲུགས་གཞོམཿ བོད་ཁམས་བདེ་
སྐྱིད་ཉི་མ་ཅུང་ཞིག་ཤརཿ རང་གཏེར་ཁ་བྱང་བཞིན་དུ་དུས་རྟགས་དངཿ རྟེན་འབྲེལ་ལ་
སོགས་གནད་ཟབ་གལ་ཆེའོ༔ ཞེས་གསུངས་རྐྱེན་དེས་སྣང་བ་གནས་འགྱུར་ཏེ༔ དག་པ་
མཁའ་འགྲོའི་ཚོགས་གྲུལ་ལ་སླེབ་ནསཿ ཀ་ལ་པིང་ལའི་བརྡ་ཡི་རྒྱུད་མང་ལས་ ཟབ་
གཏེར་ཆོས་ཀྱི་ཁ་བྱང་འབྲིང་པོ་ལོན འཕྲལ་དེར་བི་མ་རསྨིས་རྗེས་བཟུང་ནསཿ གངས་
རི་གཉིས་པ་རྨ་ཆེན་སྦོམ་ར་ཡི༔ ནུབ་སྒོ་དབང་ཕྱུག་མ་བདུན་ཉེ་འཁོར་ནསཿ ཆོས་ཉིད་
མཁའ་འགྲོའི་གསང་མཛོད་ཟབ་གཏེར་དྲངསཿ གཞན་ཡང་སྨོན་འགྲུབ་ཨེ་ཤུའི་མཆོད་སྡོང་
དངཿ ལྕགས་རི་འོད་འབར་དང་ནི་སྡོང་རྫོང་གནསཿ ཁྱུང་དྲག་རྩེ་དང་པདྨ་རི་མཐོ་དང༔
སྤྲེལ་རྫོང་ལ་སོགས་གནས་ཆེན་གནས་ཕྲན་ནསརེ་འགའ་ཆོས་གཏེར་རེ་འགའ་རྫས་
གཏེར་སྟོན དེ་དག་རྣམས་ཀྱི་སྐབས་སུ་ལུང་བསྟན་སོགསཿ དུ་མ་སྣང་ཡང་གདུལ་ཞིང་
སྙིགས་རྐྱེན་གྱིསཿ རྟེན་དང་འབྲེལ་འབྱུང་སབྷའི་དབང་དུ་སོངཿ དུས་བབ་རྟེན་འབྲེལ་
ལྡན་པའི་ཟབ་ཆོས་ནི དཔེར་ན་ཆུ་རྡོལ་ས་ཡིས་མི་ཁོག་ལྟར རྐྱེན་ངན་རླུང་ལྟར་འཚུབ་
ཀྱང་ཡ་ང་མེདཿ སྐལ་ལྡན་ཆོས་རྒྱུད་འཛིན་པར་ངང་གིས་འཕྲདཿ ཆོས་བརྒྱད་བྱ་བ་ཐབས་
ཀྱིས་སྤང་ནུས་བྱུངཿ རྩ་དགུ་ནས་བཟུང་སུམ་ཅུ་རྩ་གཉིས་བརཿ འཕྲལ་གྱི་རྐྱེན་དང་སྔོན་
གྱི་ལས་སྨིན་ནསཿ གྲོགས་ཀྱིས་དོར་ནས་དགོས་མེད་ཁྱི་བཞིན་ཕུད༔ མི་བཟོད་ནད་གཞི་
དྲག་པོའི་རྐྱེན་བསྐུལ་ཏེ སྐྱབས་རྗེ་འཁོར་ལོའི་མགོན་པོ་ལས་འབྲེལ་བསཿ རྗེས་བཟུང་
སྨིན་གྲོལ་གདམས་པའི་ཆོས་མཛོད་ཀྱིསཿ བདག་བློ་མ་རིག་མུན་པ་དྲུང་འབྱིན་ནས
ཤེས་རབ་ཡེ་ཤེས་སྒོ་བརྒྱའི་གསང་མཛོད་ཕྱེསཿ ཐོས་བསམ་ཡོན་ཏན་ནོར་གྱིས་ཕྱུག་པར་
169



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མཛད༔ ཁྱད་པར་ནང་དོན་ཡེ་ཤེས་མངོན་སུམ་དུ༔ སད་ཅིང་ཟུང་འཇུག་ཕྱག་རྒྱས་གྲོལ་
ལམ་ཐོབཿ དེའི་མཐུས་ཕྱི་ཡི་གདུལ་ཞིང་སྙན་གྲགས་རྒྱས ནང་དུ་དབུ་མགྲིན་རྩ་ཡི་ །
མདུད་རྒྱ་ཁྲོལཿ གསང་བ་མི་རྟོག་ཡེ་ཤེས་མངོན་གྱུར་ནསཿ ཟབ་གཏེར་འབྲི་སྤེལ་བསྟན་
པ་ཆེས་ཆེར་རྒྱསཿ འགྲོ་དོན་གདུལ་བྱ་འབད་མེད་ངང་གིས་དརཿ ལྷ་དང་མཁའ་འགྲོ་ཆོས་
སྐྱོང་གཏེར་བདག་ཚོགསཿ ལུས་དང་གྲིབ་བཞིན་འགྲོགས་ནས་མཐུན་རྐྱེན་བསྒྲུབ ལུང་
བསྟན་བསླབ་བྱ་གསུངས་པ་གཞན་དུ་གསལ༔ སྐབས་ཤིག་འགྲོ་འདུལ་དཔའ་བོའི་བཀས་
བསྐུལ་ནསཿ ཁྲོམ་གྱི་སྡོང་ར་བྲག་དཀར་ཉི་ཆ་ གནས་བཅས་ཡོད་སྐབས་མི་མིན་བུ་མོ་
བཞི༔ སྟག་སེང་དོམ་དང་སྨྲ་མཁས་གདོང་ཅན་བཞིས མགྲིན་གཅིག་སྙན་པའི་དབྱིངས་
ཀྱིས་འདི་སྐད་ཟེར༔ ཧ་ཡ་ཧི གསོན་དང་རྣལ་འབྱོར་དབང་མོ ཏི་གྲོ་མཁའ་འགྲོའི་རྫོང་
ནསཿ ཀུན་གཟིགས་ཡེ་ཤེས་དབང་མོས ཁྱོད་ལ་ངོག་གསལ་བསྐུར་ཡོད༔ གནས་མཆོག་
རྡོ་རྗེ་བྲག་རྫོངཿ རྡོ་རྗེ་མཁའ་འགྲོའི་དུ་རིརཿ ཟབ་ཆོས་དགོངས་པ་འདུས་པ༔ ཌཱ་ཀིའི་
ཐུགས་ཀྱི་ཏི་ཀཿ དུས་བབ་རྟེན་འབྲེལ་ལེགས་པསཿ ཨཀྵའི་དཔལ་དུ་ཤར་བ༔ དུས་ནི་
ཅང་ཤེས་ངོམ་དུསཿ ཉེ་མིན་རིང་ནས་སྲུང་མསཿ ཁྱོད་ལ་རང་གཏེར་སྤྲད་ངེས༔ ཟབ་ཕྱིར་
འཚུབ་རླུང་ཆེ་བསཿ དེ་ལ་སྟབས་ཀ་གཟབ་དགོསཿ ཀུན་གསལ་རྟ་བདུན་དཀྱིལ་འཁོར
ས་འཛིན་མཁྱེན་པའི་སྒྲ་ཡིསཿ ཆུ་འཛིན་ནག་པོས་བསྐུལ་ནསཿ གསལ་བྱེད་གཟི་མདངས་
ཉམས་སྲིདཿ དེ་ལ་ཤེས་རབ་མ་ཞན༔ སྙན་སྙན་ཚིག་གིས་མདུན་བསུསཿ མི་སྙིང་གདོན་
གྱིས་བསྒྱུར་ནསཿ མི་འདོད་ཡོ་ལང་སྣ་ཚོགསཿ སྨྲ་མིང་འཛིན་གྱིས་བསྐུལ་ལཿ ཅི་ཆ་ཅི་
འགྱུར་ཅི་ཡོད༔ དུས་སུ་འབྱུང་འགྱུར་ངེས་ཚིག ཌཱ་ཀིའི་བརྡ་གསལ་ངོམ་འོངཿ ཨེ་ཀོ་ཨེ་
ཀོ་གྲོགས་མོ༔ ཞེས་ཟེར་ལན་དུ་བདག་གིསཿ ཁྱེད་ཅག་སུ་ཡིན་དྲིས་ཚེ གཏམ་མཇུག་མ་ .
རྫོགས་གཞན་རྐྱེན་ཞིག་གི་ནི གཉིད་ལས་སད་ཅིང་ཉམས་སྣང་རང་སར་ཡལ འོན་ཀྱང་
ཌཱ་ཀིའི་བརྡ་བྱང་ཇི་བཞིན་དུ༔ ཟབ་གཏེར་སྤྱན་དྲངས་བྲི་སྤེལ་གསལ་ཁྱབ་བྱསཿ དེ་
་ ་， 170



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
སྐབས་ཀོ་འཇོའི་རྒྱལ་པོ་ཡིན་སྐད་པའི མི་ནག་ལྭ་བ་དཀར་པོ་ཅན་ཞིག་གིསཿ འཇིགས་
པའི་ངར་སྐད་ཆེན་པོས་འདི་སྐད་ཟེརཿ ཁྱོད་ནི་མ་ངེས་པ་ཡི་བུད་མེད་ཅིག ཡུལ་འདིར་
འོང་དོན་ཅི་ཡིན་གང་ནས་ཡིན༔ འདི་རུ་མ་འདུག་འུ་ཅག་རྩོད་པ་འོང༔ དེ་བས་བདེ་སྐབས་
ཁྱོད་རང་ཡུལ་གཞན་སོང་ཞེས་ཟེར་ཨམ་གཙིགས་བསྡམས་ནས་ཞེ་སྡང་ངོམཿ བདག་
གིས་སྨྲས་པ་ཁྱོད་འདྲའི་ལས་ངན་གྱི མ་ངེས་པ་ཡི་མི་ཞིག་ངས་མ་མཐོང ཁྲོམ་ཁོག་འདི་
ནི་རྒྱ་བོད་ཀུན་གྱི་ལམ ཁྱོད་རང་གཅིག་པུར་ཐོབ་པ་ངས་མ་གོ འོན་ཀྱང་ང་ནི་ཡུལ་དང་
ཕ་མ་མེད གཅིག་པུར་རྒྱལ་ཁམས་གང་བདེར་འགྲོ་བ་ཡིན༔ ལུས་དང་ལོངས་སྤྱོད་
གཅེས་འཛིན་བདག་ལ་མེདཿ ལས་སྣང་འཁྲུལ་བའི་ལྷ་འདྲེར་འགྱེད་དུ་བཏངཿ གཟུགས་
ཅན་གཟུགས་མེད་ཀུན་ལ་སྙེམ་ཐག་ཆོད༔ གང་ཤར་གང་སྣང་སེམས་ཀྱི་ཆོ་འཕྲུལ་ཤེས༔
གཅེས་འཛིན་འཁྲུལ་སྣང་བཤིགས་པའི་གདམས་པ་ཡོད༔ གློ་བུར་རྐྱེན་ལས་ཁྱོད་འདྲ་ཡིད་
གཟུགས་ཤརཿ ཕན་དང་གནོད་མེད་ཐམས་ཅད་ཆོས་སྐུའི་རྩལཿ ཡེ་གྲོལ་སྐྱེ་མེད་ཡུམ་ཆེན་
དགོངས་ཀློང་ཕཊ༔ ཞེས་བརྗོད་རིག་སྟོང་མཐའ་བྲལ་ཆེན་པོའི་ངངཿ དག་ཉམས་དབྱིངས་
སུ་ཅུང་ཞིག་ངལ་གསོས་ཚེ༔ འཁྲུལ་སྣང་རྨི་ལམ་ལྟ་བུར་དབྱིངས་སུ་ཡལཿ སོ་གསུམ་ནས་
བཟུང་ད་ལ་ཐུག་གི་བརཿ རང་ཉིད་བསོད་ནམས་ཆུང་བའི་རྐྱེན་དབང་གིསཿ སྐྱབས་རྗེ་
ཐམས་ཅད་མཁྱེན་པ་སྙིང་གི་ནོརཿ པདྨ་ལས་འབྲེལ་མཁའ་འགྲོའི་གླིང་དུ་གཤེགསཿ ཁོ་
མོ་བདག་ནི་མགོན་མེད་ཤུལ་དུ་བོར གནས་དང་གྲོགས་མེད་ས་མཐར་སྤྲུགས་ནས་ཀྱང,
ཀུན་གྱི་མིག་ལ་ཚེར་མ་ལྟ་བུར་གཟེརཿ སྐྱབས་རྗེ་བླ་མའི་ཐུགས་ཀྱི་སྲས་གཅིག་པུ༔ རྡོ་
རྗེའི་མཆེད་པོ་སྣ་ཚོགས་རང་གྲོལ་པསཿ ཁྱོད་ནི་བཀའ་དྲིན་ཅན་གྱི་གཟུང་མ་མཆོག ཡིན་
ཕྱིར་ཐག་རིང་ཡུལ་དུ་སྤྱུགས་པ་དབེམཿ གསུངས་ཏེ་ཆོས་དམ་གཉན་པོ་དཔང་བཞག་
མཛད༔ རྐྱེན་དེས་ལོ་ཤས་སེར་དགོན་གནས་སུ་བསྡད གཏེར་ཆེན་ཡབ་སྲས་གཉིས་ཀྱི་
ཟབ་ཆོས་རྣམསཿ འཛིན་སྐྱོང་སྤེལ་སོགས་སྐྱབས་རྗེས་བཀས་གནང་ལྟརཿ ཉེ་རིང་ཀུན་ལ་
171



པགས་རྗེ་ཕྱོགས་རིས་མེད་སྐུ་དཀྱིལ་དྲན ༢༣བདུན་དཀྱིལ་འཁོར་མང་
གངས་ཅན་སྐྱེས་མའི་དཔེ་ཚོགས་ལས། ： ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
ཟབ་གཏེར་དར་རྒྱས་སྤེལ ཁྱད་པར་ཆོས་བདག་པྲཛྙཱ་རསྨའི་གཙོའི ལས་ཅན་རྣམས་
ལ་གཏེར་གཉིས་པ་ཕོག་གཏད༔ གཞན་ཡང་སྐལ་ལྡན་གྲངས་ལས་འདས་པ་ཡིསཿ ཟབ་
ཆོས་ཉམས་བླངས་དབེན་པར་སྒྲུབ་ཚུགས་བཟུངས དོན་གཉིས་མཛད་པས་གཏེར་
གཉིས་བསྟན་པ་བསྐྱངསཿ སྐྱབས་རྗེ་བླ་མའི་ཡང་སྲིད་ཁྲིར་འཁོད་ཚེ བདག་གི་སེམས་
ཀྱི་སྡུག་བསྔལ་ཅུང་ཟད་ཞི འོན་ཀྱང་བདག་འདྲའི་ནོར་སྐྱོང་གྱི་ན་བརཿ གཡུ་རལ་ལྡན་
པའི་སེང་གེའི་མིང་ཐོབ་པཿ སྐྱབས་རྗེ་ཡིད་བཞིན་ནོར་བུའི་དྲིན་ལས་བྱུངཿ དེ་དོན་བསམ་
ན་སེམས་སྐྱོ་དྭངས་དུས་མེདཿ ཀུན་གསལ་རྟ་བདུན་དཀྱིལ་འཁོར་མཐོང་བའི་ཚེ༔ སྐྱབས་
རྗེ་ཡིད་བཞིན་ནོར་བུའི་སྐུ་དཀྱིལ་དྲམཿ འོད་ཀྱིས་ཕྱོགས་ཀུན་མུན་པ་སེལ་བའི་དུས
ཐུགས་རྗེ་ཕྱོགས་རིས་མེད་པའི་ཡོན་ཏན་དྲན སྟེང་ཕྱོགས་ནམ་མཁའི་ཀློང་ནས་ནུབ་རིར་
ཕྱོགསཿ རྗེ་ཉིད་བདག་ཅག་འགྲོ་བའི་མགོན་བྱོན་ནསཿ གཟུགས་སྐུ་མྱ་ངན་འདས་པའི་
བཀོད་པ་དྲན མཁའ་ཀློང་ཡངས་པའི་དབྱིངས་ཉིད་མཐོང་བའི་ཚེ༔ གཞི་དབྱིངས་དག་པ་ ་་
ཆོས་སྐུའི་དབྱིངས་ཉིད་ནསཿ རང་བྱུང་ལྷུན་གྲུབ་གཟུགས་སྐུའི་སྣང་བ་དྲན བརྡ་རྟགས་ ་ ་
ཅི་དང་ཅི་མཐོང་ཅི་ཤར་ཡངཿ སྐྱབས་རྗེ་བླ་མ་ཡིད་བཞིན་ནོར་བུ་དྲམཿ དབེན་དགོན་གང་
དུ་བསྡད་ཀྱང་བླ་མ་དྲན ཉམས་ལེན་གདམས་ངག་བསམ་ཚེ་བླ་མ་དྲན གཞུང་བཟང་
མཆེད་གྲོགས་མཐོང་ཚེ་བླ་མ་དྲན ཅི་དང་ཅི་ལ་བསམ་ཡང་བླ་མ་དྲན འདྲེན་སྟོན་པདྨ་
ལས་འབྲེལ་ཁོ་རང་དྲན དྲན་ནས་དུས་ཀུན་གསལ་བྱེད་ཆུ་རྒྱུན་འབེབསཿ བློ་སེམས་
གདུང་བས་སྐྱོ་ནས་དྲན་པ་འཁྲུལཿ རྟག་ཏུ་བསྟེན་ཡང་སྐད་ཅིག་ཡུད་ཙམ་འདྲ༔ སྨིན་གྲོལ་
ཐོབ་པ་མང་ཡང་སྐད་ཅིག་ཙམཿ འདི་འདྲའི་བཀོད་པ་དྲན་ཚེ་ཀྱེ་མ་ཧུདཿ སྐུ་ཞལ་མཐོང་ཆེ་
དད་མོས་གཏིང་ནས་སྐྱེས༔ གསུང་ཐོས་ཙམ་གྱིས་སྨིན་གྲོལ་ལམ་སྣ་ཟིན༔ ཐུགས་ཀྱི་
དགོངས་པས་གསང་མཛོད་སྒོ་བརྒྱ་འབྱེདཿ འགྲོ་བའི་ཁམས་དབང་དང་བསྟུན་ཆོས་ཆར་
འབེབསཿ འགྲོ་རྣམས་འཁོར་བའི་འཕྲང་ལས་ཐར་བར་མཛདཿ གཏན་བདེ་བླ་མེད་གོ་
172
་་



མཁའ་འགྲོ་༧ཏཱ་རེ་ལྷ་མོའི་རྣམ་ཐར། །
འཕང་མཆོག་བརྙེས་ནསཿ གདོད་མའི་དབྱིངས་སུ་འགྲོ་བའི་དེད་དཔོན་མཛདཿ བཀའ་
དྲིན་བསམ་ལས་འདས་ཤིང་འཁོར་ཐབས་བྲལཿ དེ་དོན་བསམ་ཞིང་གདུང་བས་རྒྱུད་
བསྐུལ་ནས རྗེ་བཙུན་བླ་མ་དྲན་པའི་སྨྲེ་ངག་ཤོརཿ འོན་ཀྱང་བླ་མའི་སྐུ་དྲིན་གསོ་ཕྱིར་དུ
རང་དོན་ཡིད་བྱེད་བློ་ངན་རྒྱང་སྤང་ནསཿ སྐལ་ལྡན་རྣམས་ལ་ཟབ་གཏེར་འཆད་སྤེལ་དང,
སྒོ་གསུམ་བྱ་བ་ཆོས་དང་མཐུན་བྱས་ཏཿ བསེ་རུ་ལྟ་བུར་དབེན་པར་སྒྲུབ་ཚུགས་བཟུངས
གཏེར་ལ་དབང་ཡང་གཏེར་སྤྱོད་ངས་མི་ཐོན ཕ་ཆོས་བུ་ཡིས་ཟིན་ན་དེས་ཆོག་སྙམ རང་
གཏེར་ཟབ་མོ་ས་ཡི་གཏེར་གནས་ནི༔ སྐུ་ཡི་གནས་གསུམ་ཐུགས་ཀྱི་གནས་གསུམ་དང
བྲག་དཀར་གསུམ་དང་རྫོང་གསུམ་སྦས་གནས་གཉིསཿ དེ་དག་གཏེར་གྱི་གནས་སུ་
བཤད་པ་ཡིན ཟབ་པའི་ཆོས་ཀྱང་རྩ་བ་སྡོང་པོ་དངཿ ཡལ་ག་མེ་ཏོག་དང་ནི་འབྲས་བུའི་
ཆོསཿ ས་གཞི་ལྟ་བུའི་དགོངས་པ་མི་འགྱུར་གཏེརཿ ཕྲིན་ལས་ཁ་ཚར་གཏེར་ནི་བསམ་མི་
ཁྱབ༔ གཏེར་གྱི་གྲོགས་ཀྱང་མཆོག་གཉིས་བར་གསུམ་དངཿ རིགས་ལྔའི་ཆར་གཏོགས་
སེམས་དཔའ་ཆེན་པོ་ལྔ༔ ཆོས་ཀྱི་བདག་པོ་བཀའ་བབ་བུ་བཞི་དངཿ མཆོག་བརྒྱད་དང་ནི་
ཉེར་ལྔ་བརྒྱ་རྩ་སོགསཿ བྱུང་ནས་རིམ་གཉིས་འབྲས་བུ་ཚེ་འདིར་ལོན༔ ཆོས་གཏེར་འབྱེད་
པའི་དུས་རྟགས་རྟེན་འབྲེལ་སོགསཿ ཁ་བྱང་དང་ནི་ཡང་བྱང་སྙིང་བྱང་དངཿ ཟུར་བྱང་ལ་
སོགས་སྐབས་དོན་ཌཱ་ཀིས་སྤྲམཿ འགྲོ་དོན་གདུལ་ཞིང་ཡུལ་ལྔ་ཁྱད་པར་དུ ཤེར་གྱི་
ཕྱོགས་དང་ལྷོ་རུ་དར་བར་བསྟན༔ དེ་ལྟར་རང་གཏེར་རྩ་ཚིག་མདོར་བསྡུས་འདི སྐལ་
བཟང་བུ་སློབ་རྣམས་ཀྱི་བཞེད་སྐོང་ཕྱིརཿ དོན་ཆུང་ཚེགས་ཆེ་འཕྲིན་ལས་ཡིག་གཟུགས་
བཀོད ཐ་མལ་སོ་སྐྱེས་ལུས་དམན་བདག་ལྟ་བུརཿ ལེགས་བཤད་གསང་བའི་ཡོན་ཏན་ ，
ཅིའི་ཕྱིར་སྣངཿ འོན་ཀྱང་བརྒྱུད་ལྡན་བླ་མའི་ཐུགས་རྗེ་དངཿ ཚོགས་གཉིས་འབྲས་བུར་
སྨིན་པའི་དོན་དམ་གྱིས༔ སྐྱེ་འཕྲེང་དུ་མར་ཆོས་ལྡན་ལུས་ཐོབ་ནསཿ རིགས་ཅན་རྣམས་
ཀྱིས་ཐུགས་ཀྱི་དགྱེས་པ་བསྐྱེད༔ ཟབ་གཏེར་མངའ་བདག་པདྨ་གླིང་པ་ཡིསཿ རྗེས་བཟུང་
་
173



གངས་ཅན་སྐྱེས་མའི་དཔེ་ཚོགས་ལས། ་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སྨིན་གྲོལ་ཆོས་ཀྱི་དབུགས་དབྱུང་བསཿ སྔོན་གྱི་འཕྲོ་སད་ཟབ་གཏེར་ཕྲན་བུར་དབངཿ དེ་
ནས་རིམ་བརྒྱུད་སྐྱེ་འཕྲེང་ཆ་ཤས་སུ༔ ཟབ་མོ་གཏེར་གྱི་དངོས་གྲུབ་ན་རེར་དབངཿ
འཁོར་སློབ་གདུལ་བྱ་སྐྱོང་འདོད་བློ་མེད་ཀྱངཿ སྨོན་ལམ་དབང་གིས་གདུལ་བྱ་ཐབས་
ཀྱིས་བསྐྱངསཿ ལེགས་བཤད་གསང་བའི་ཡོན་ཏན་ཆེར་མེད་ཀྱངཿ རང་གི་གནས་ཚུལ་
མདོར་བསྡུས་ཕྱོགས་ཙམ་འདི༔ ཐོབ་ཐང་ཆོས་བརྒྱད་སྔོན་བསུ་བྱས་པ་མིན༔ སྐལ་བཟང་
སློབ་བུ་རྣམས་ཀྱི་ཞལ་མ་གཅོག རྫུན་ཚིག་ཡི་གེའི་རིས་སུ་བྲིས་པ་ཡི དགེ་འདིས་བསྟན་
འཛིན་སྐྱེས་བུའི་ཞབས་པད་བརྟན༔ ཕྱི་ནང་རྟེན་འབྲེལ་ལེགས་ཚོགས་བསོད་ནམས་ ་
འཕེལཿ སྣོད་བཅུད་ཡོངས་ཀྱི་རྒུད་པ་མཐའ་དག་སེལ དམག་འཁྲུགས་མུ་གེའི་བསྐལ་
ངན་ཀུན་ཞི་ནསཿ ཟབ་གཏེར་བསྟན་པ་ཕྱོགས་བཅུར་དར་བ་དངཿ དེར་འཛིན་སྐྱེས་བུའི་
མཛད་འཕྲིན་རྒྱས་པར་ཤོག སྦྱིན་བདག་མངའ་ཐང་ལོངས་སྤྱོད་གོང་འཕེལ་རྒྱས
སེམས་ཅན་བདེ་སྐྱིད་ཕུན་ཚོགས་ཆོས་ལ་སྤྱདཿ ཀུན་ཀྱང་བདག་གི་གདུལ་བྱའི་ཞིང་གྱུར་
ནསཿ རྔ་ཡབ་པདྨ་འོད་ཀྱི་ཕོ་བྲང་དུ༔ རིག་འཛིན་དཔའ་བོ་མཁའ་འགྲོས་མདུན་བསུས་ཏེ
གུ་རུ་སིདྡྷིའི་གླུ་དབྱངས་ལེན་བཞིན་དུ༔ པདྨ་འགྲོ་འདུལ་གླིང་དང་དབྱེར་མེད་པརཿ ཨོ་
རྒྱན་མཁའ་འགྲོའི་གླིང་དུ་སྐྱེས་ནས་ཀྱང༔ སྟོན་འཁོར་དགོངས་པ་དབྱེར་མེད་སངས་རྒྱས་
ཤོག ཅེས་སོགས་གསུངས་པ་ལྟར་བོད་རབ་བྱུང་བཅོ་ལྔ་པའི་ཆུ་འབྲུག་༡༨༩༢ལོར་སྐུ་
་ འཁྲུངས་ཏེ་རབ་བྱུང་བཅུ་དྲུག་པའི་ལྕགས་འབྲུག་༡༩༤༠ལོར་དགོངས་པ་དབྱིངས་ཡེ་ཟུང་ ་
འཇུག་ཆོས་ཀྱི་དབྱིངས་སུ་གཟིམས་པའི་ཚུལ་བསྟན་ཏོ། །
དེ་ནས་མདོ་ཁམས་ཀྱི་ལྗོངས་འདིར་སླར་ཡང་སྐུ་བལྟམས་པའི་ཚུལ་ནི་མཁའ་འགྲོ་
མཆོག་གི་མ་ཡུམ་ཌཱ་ཀི་ཡེ་ཤེས་མཚོ་རྒྱལ་གྱི་གསུང་གི་སྤྲུལ་པ་སྟོང་དཔོན་བཟའ་དམ་ཚིག་
སྒྲོལ་མ་ལ་ཁྲ་དགེ་སློང་རིན་པོ་ཆེ་ཚུལ་ཁྲིམས་བློ་གྲོས་ཀྱིས་མཁའ་སྤྱོད་མའི་དབང་ལུང་
དང་དྲིལ་བུ་སོགས་གནང་སྟེ་ཁོང་གི་སྐུ་སྐྱེ་ཕྱི་མ་ཁྱེད་ཀྱི་ཁྱིམ་དུ་འཁྲུངས་རྒྱུ་ཡིན་ཞེས་
་ } 174
་



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
སོགས་གསུངས་ཏེ་ཐུགས་བརྩེ་མཚུངས་མེད་མཛད། གཞན་ཡང་ཁོང་སྐུ་གཤེགས་ཁར་ཉེ་
གནས་ཨ་བློ་འགོ་བ་ལ་ཞལ་འདོན་དང་ཌཱ་དྲིལ་སོགས་སྐུ་ཆས་ཡོ་བྱད་ཐམས་ཅད་བཅོལ་ཏེ།
ཁྱོད་རང་ས་ཕོ་སྟག་གི་ལོར་ཨ་ཕང་གཏེར་ཆེན་གྱི་མདུན་དུ་སོང་དང་ང་དེར་འཁྲུངས་ཡོད་
གསུངས། ཁོང་གི་སྐུ་གདུང་ཞུགས་འབུལ་གྱི་དུད་པ་ཡང་གཏེར་ཆེན་བླ་མ་མཆོག་གི་
བཞུགས་གནས་གསེར་མགོན་པོ་འབྲོང་རིའི་ནང་དུ་འཁྱིལ་ཏེ་ཉིན་བདུན་ལ་མ་ཡལ། དེ་
ནས་དབུས་བཟའ་མཁའ་འགྲོ་བདེ་བའི་རྡོ་རྗེས་ཀྱང་མཁའ་འགྲོ་མཆོག་གི་མ་ཡུམ་ལ་སྲུང་
མདུད་དམར་པོ་ཞིག་གནང་སྟེ་འདི་ཁྱེད་ཀྱིས་ཉར་ཚགས་ཡག་པོ་གྱིས་དང་ནམ་ཞིག་
མདུད་པ་འདི་མེད་པར་འགྱུར་ཚེ་ང་རང་ཁྱེད་ཚང་ལ་ཕེབ་ཡོང་གསུངས། ཡབ་རྗེ་བླ་མ་ཨོ་
རྒྱན་འཕྲིན་ལས་གླིང་པའི་ཞལ་ནས་ཀྱང་རང་རེ་ཟུང་ལ་མཚོ་རྒྱལ་དངོས་སྣང་མཁའ་འགྲོ་
སུ་ཁ་བཛྲ་དང་ཁྲ་དགེ་སློང་ཚུལ་ཁྲིམས་བློ་གྲོས་གཞི་ཆེན་ཨ་ཕང་སྤྲུལ་སྐུ་བཤད་སྒྲུབ་
བསྟན་པའི་ཉི་མ་རྣམས་ཀྱི་སྤྲུལ་པ་གཅིག་བསྡུས་ཀྱི་ངོ་བོ་སྲས་ཀུན་ལས་འགྲོ་དོན་ཆེ་བའི་
སྐྱེས་ཆེན་དམ་པ་ཞིག་འཁྲུངས་རྒྱུ་ཡིན་ཞེས་ལུང་བསྟན། གཞན་ཡང་ཁམས་བདུད་
འཇོམས་རིན་པོ་ཆེ་འཇིགས་བྲལ་ཡེ་ཤེས་རྡོ་རྗེས། རྒྱལ་ཡུམ་ཕག་མོ་མཚོ་རྒྱལ་ཟུང་གི་
སྤྲུལ- མདོ་ཁམས་ཌཱ་ཀི་སུ་ཁའི་མཚན་འཆང་བཿ གང་གི་ཡང་སྤྲུལ་སྔགས་སྐྱེས་ཏཱ་རེ་ཡི
མཛད་འཕྲིན་འཕགས་བོད་ཙི་ནའི་ཕྱོགས་རྒྱས་ནསཿ འབྲེལ་ཚད་མཁའ་སྤྱོད་ཞིང་དུ་
འདྲེན་པར་འགྱུརཿ ཞེས་དང་། པདྨ་གར་དབང་རྩལ་གྱིས། རྒྱལ་ཡུམ་ཕག་མོའི་རྣམ་སྤྲུལ་
ཏཱ་རེའི་མཚན གང་དང་འབྲེལ་ཚད་ངན་སོང་སྐྱེ་སྒོ་གཅོདཿ ཅེས་དང་། མདོ་རིན་པོ་ཆེ་
ཁམས་གསུམ་ཟིལ་གནོན་དགྱེས་པ་རྡོ་རྗེས། མཁའ་འགྲོའི་སྤྲུལ་པ་ཏཱ་རེའི་མཚན་ཅན་
འབྱུངཿ ཞེས་དང་། མདོ་སྔགས་བསྟན་པའི་ཉི་མས། བསིལ་ལྡན་གངས་ཅན་ལྗོངས་ཀྱི་
ཡུལ་འདི་རུ༔ གསང་སྔགས་ཆོས་ཀྱི་པདྨོ་བཞད་པའི་གཉེན རྒྱལ་བའི་སྐྱེད་ཡུམ་པདྨོ་ཡོ་
གི་ནི དེང་འདིར་སྒྱུ་མའི་འཛུམ་བག་ངོམ་ལ་སྤྲོ༔ ཞེས་དང་། གཏེར་ཆེན་གར་དབང་རིག་
175



གངས་ཅན་སྐྱེས་མའི་དཔེ་ཚོགས་ལས། - ཁྲོམ་དགེ་ཟླ་བ་སྒྲོན་མའི་དག་སྣང་སོགས།
པའི་རྡོ་རྗེའི་ཐེམ་བྱང་སྐལ་ལྡན་དགྱེས་པའི་དགའ་ཚལ་ལསོ། ལྷོ་རྒྱུད་དུ་ཨརྱ་ཏཱ་རེའི་མིང
མགོན་དེ་ཡིས་རྗེས་བཟུང་བྱིན་བརླབས་པཿ གནས་འདིར་འཕོས་གཡུ་ལོ་བཀོད་དུ་འགྲོ
ཞེས་སོགས་ལུང་བསྟན་པ་དང་མཐུན་པར་འཁྲུངས་པ་ལ། གང་ལས་སྐྱེས་པའི་ཡབ་ཀྱི་
རིགས་ནི།་ ་ ་ ་ ་ ་ ་
ཇི་སྐད་དུ། སྔོན་ཚེ་གསང་བདག་ཕྱག་ན་རྡོ་རྗེ་འཛིན༔ ཤཱཀྱའི་སྤྱན་སྔར་རིགས་
ལྡན་ཟླ་བ་བཟང པདྨའི་དྲུང་དུ་ལས་ཅན་ལྷ་སྲས་རྗེ གྲུབ་ཆེན་དུས་སུ་ནག་པོ་སྤྱོད་པར་
གྲགསཿ གཏེར་གྱི་ཐོག་མ་སངས་རྒྱས་བླ་མ་རྗེ ཡར་ལུང་ནགས་ཚལ་ཨོ་རྒྱན་གླིང་པ་
དངོ༔ བྱང་གཏེར་རིག་འཛིན་ཆེན་པོ་རྒོད་ལྡེམ་པཿ སྤྲུལ་པའི་སྐུ་མཆོག་པདྨ་འཕྲིན་ལས་
གླིངཿ དགོངས་པ་མངོན་འགྱུར་ཡོངས་དགེ་མི་འགྱུར་བ མཁས་པ་ཕུལ་བྱུང་ལོ་ཙཱ་བྷ་ཏྲ་
མཁྱེན་པ་ཐོགས་མེད་བྱང་ཆུབ་རྒྱལ་མཚན་ཞེསཿ བརྩེ་ལྡན་པདྨ་མཁའ་ཁྱབ་གླིང་པ་དང
མཐུ་སྟོབས་རབ་འབར་དཔའ་བོ་ནུས་ལྡན་པཿ གདུག་པ་འདུལ་མཛད་པདྨ་མདོ་སྔགས་
གླིངཿ ཤར་ཕྱོགས་ཆོས་དབྱིངས་སྟོབས་ལྡན་རྡོ་རྗེར་གྲགསཿ ཞེས་གསུངས་པ་ལྟར། ་
གསང་བདག་དངོས་སྣང་ཨ་ཕང་གཏེར་ཆེན་དཔའ་བོ་ཆོས་དབྱིངས་རྡོ་རྗེའམ་ཨོ་རྒྱན་
འཕྲིན་ལས་གླིང་བ་ཞེས་རྩོད་མེད་ཡོངས་གྲགས་ཀྱི་སྤྲུལ་པའི་གཏེར་ཆེན་དེ་དང་། ཡུམ་ཌཱ་
ཀིའི་གཙོ་མོ་སྟོང་དཔོན་བཟའ་དམ་ཚིག་སྒྲོལ་མ་གཉིས་ཀྱི་སྲས་མོར་རབ་བྱུང་བཅུ་དྲུག་
པོའི་ས་ཕོ་སྟག་གི་༡༩༣༨ལོར་འབོས་ཀྱི་ཡུ་མོ་ལུང་ཞེས་པའི་ས་ཆ་རུ་ཡུམ་ལ་བཙའ་བའི་
ཟུག་རྡུ་སོགས་ཡེ་ནས་མེད་པར་སྐུ་འཁྲུངས། དེ་ཚེ་རོལ་མོ་སྣ་ཚོགས་པའི་སྒྲ་གྲགས་པ་དང་།
ནམ་མཁར་འཇའ་འོད་ཀྱི་གུར་ཁང་ཕུབ། དྲི་བཟང་གི་ན་བུན་འཐུལ་བ་སོགས་ཡ་མཚན་
པའི་ལྟས་མང་དུ་བྱུང་། དེ་སྐབས་ཉེ་གནས་ཨ་བློ་འགོ་བ་བྱོན་ཏེ་གོང་སྨྲས་ཀྱི་ཞལ་ཆེམས་
རྣམས་གཏེར་ཆེན་བླ་མ་མཆོག་ལ་ཞུས་ནས་ངེད་ཀྱི་བླ་མ་ཡིན་ཚུལ་སོགས་གསུངས་ཚེ་
ཁོང་གི་ཞལ་ནས་བྱིས་པ་འདི་བུ་མོ་ཞིག་ཡིན་པས་ཁྱེད་ལ་དགོས་པ་མེད་ཀྱང་ནར་སོན་ཚེ་
་
།
176



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
ཁྱེད་བྱོན་དང་མོ་རང་ལ་འདྲི་གསུངས། དེ་ནས་སྲས་མོ་མཆོག་དགུང་གྲངས་གཅིག་གི་དུས་
ཡབ་ཡུམ་འཁོར་བཅས་ལྷ་ལྡན་དུ་བྱོན་སྐབས་ཁམས་བདུད་འཇོམས་རིན་པོ་ཆེ་འཇིགས་
བྲལ་ཡེ་ཤེས་རྡོ་རྗེས་མཚོ་རྒྱལ་དངོས་སྣང་མཁའ་འགྲོ་སུ་ཁ་བཛྲ་གྱི་སྤྲུལ་པ་རུ་ངོས་བཟུང་
ཤིང་ཁོང་ཉིད་ཀྱི་ཕྱག་ཏུ་བསྣམས་ནས་ཇོ་བོ་ཡིད་བཞིན་ནོར་བུའི་མདུན་དུ་བསྟན་འགྲོའི་
དོན་ཆེན་འགྲུབ་ཕྱིར་ཐུགས་སྨོན་རྒྱ་ཆེར་གནང་། དེ་ནས་སྲས་མོ་མཆོག་ནར་སོན་ཏེ་
གཏམ་སྨྲ་ཤེས་པ་ན་ཉེ་གནས་ཨ་བློ་འགོ་བ་སྐུ་བདག་བྱེད་དུ་བྱུང་བར་འབྲེལ་ཡབ་རྗེ་
གཏེར་ཆེན་རིན་པོ་ཆེས་སྲས་མོ་མཆོག་ལ་ཁྱེད་ཀྱིས་ཇོ་བཙུན་བྱེད་དམ་ཁྱིམ་འཛིན་
གསུངས་པར་ངས་ཇོ་ཁྱིམ་གཉིས་ཀ་བྱེད་ངེས་ཡིན་ཞེས་དང་། གཞན་ཡང་ཉེ་གནས་ལ་སྐུ་
སྔོན་མས་བཅོལ་ཡོད་པའི་ཞལ་འདོན་དང་ཌཱ་དྲིལ་ན་བཟའ་སོགས་བཅའ་ལག་རྣམས་རེ་
རེ་བཞིན་གསུངས་ཏེ་མོ་རང་ལ་དགོས་གསུང་བཞིན་ཕྱིར་སྤྲད། གཏེར་ཆེན་བླ་མ་མཆོག་
གིས་ཉེ་གནས་ཨ་བློ་འགོ་བ་ལ་འདི་ནམ་ཞིག་གི་དུས་ན་ཁྱིམ་དུ་འཆོར་བ་ལས་འོས་མེད་
པས་ཁྱེད་ལ་ཅི་བྱེད་མི་འདུག་གསུངས། རྗེ་འགྲོ་བའི་མགོན་པོ་འདི་ནི་སྐུ་ཆུང་ངུའི་དུས་
ནས་བུད་མེད་ཀྱི་སྐྱོན་ཀུན་དང་བྲལ་ཞིང་བཅོས་མིན་གྱི་སྙིང་རྗེ་རང་ཤུགས་ཀྱིས་ཐུགས་ལ་
མངའ་བ་ལྷ་དང་བླ་མར་དད་པ་དང་དག་སྣང་ཆེ་བ། ཁྱད་པར་ཨོ་རྒྱན་ཆེན་པོའི་མཚན་
ཙམ་བརྗོད་པས་ཀྱང་ལུས་བ་སྤུ་གཡོ་ཞིང་མིག་མཆི་མ་འཁྲུགས། རྒྱལ་དབང་པདྨ་ཀ་རོ་
སོགས་རབ་འབྱམས་རྩ་གསུམ་རྒྱ་མཚོའི་ཞལ་གཟིགས་དང་ལུང་བསྟན་ཡང་ཡང་བྱུང་བ་ནི། །
ཇི་སྐད་དུ། གཏེར་འབྱིན་པདྨའི་ཕོ་ཉ་ནི༔ དད་དང་ཚུལ་ཁྲིམས་གཏོང་ཕོད་ཆེ ཐོས་རྒྱ་ཆེ་
ཞིང་རང་རྒྱུད་གྲོལ༔ ལྟ་སྒོམ་ལྡན་ཞིང་སྤྱོད་པ་ཞིབཿ སྙིང་རྗེ་ཆེ་ཞིང་ཉོན་མོངས་ཆུངཿ
འཁོར་བར་ཞེན་ལོག་ཆོས་བརྒྱད་སྤོངསཿ ཞི་དུལ་བག་ཡོད་ཆོས་ཉིད་རྟོགསཿ སྲིན་པོས་
མཐོང་ཡང་སྡིག་སེམས་ཞི༔ ཐབས་མཁས་བསྟན་འགྲོའི་དོན་སྨིན་མཛད འདི་ནི་འབྲེལ་
ཚད་དོན་ལྡན་པའི པདྨའི་ཕོ་ཉ་ཡིད་བཞིན་ནོརཿ དེ་ལ་རྩེ་གཅིག་གསོལ་བ་ཐོབ༔ གང་
， 177.



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
འབྲེལ་པདྨ་འོད་དུ་དྲངསཿ ཞེས་གསུངས་པ་ལྟར་རོ། ། ་
་ དགུང་གྲངས་བདུན་གྱི་དུས་སུ་ཡབ་རྗེ་གཏེར་ཆེན་ཨོ་རྒྱན་འཕྲིན་ལས་གླིང་པའི་
དྲུང་དུ་སྙིང་ཐིག་ཡ་བཞི་དང་རང་གཏེར་གྱི་དབང་ལུང་ཡོངས་རྫོགས་གསན། དགུང་
གྲངས་དགུའི་ཐོག་ཡབ་རྗེ་གཏེར་ཆེན་རིན་པོ་ཆེའི་གཟུགས་སྐུའི་དཀྱིལ་འཁོར་རེ་ཞིག་
འོད་གསལ་ཆོས་སྐུའི་དབྱིངས་སུ་བསྡུས་ཏེ། ནང་གསལ་གཞོན་ནུ་བུམ་སྐུར་གདོད་མའི་
གཞི་དབྱིངས་ཆེན་པོར་སངས་རྒྱས་པར་ཐུགས་སྐྱོ་ནས་སྲས་མོ་རང་གི་མགུལ་རྒྱན་དང་
གསེར་གདུབ་སོགས་ཀྱིས་གཞི་བྱས་ཏེ་རིན་ཐང་གཞལ་དུ་མེད་པའི་སྐུ་གདུང་མཆོད་རྟེན་
ཞིག་བཞེངས་གྲུབ་མཛད། དུས་དེ་ཙམ་ན་རྡོ་གྲུབ་ཆེན་དགོན་དུ་འཆམ་མཇལ་ལ་བྱོན་
སྐབས་གྲུབ་པའི་དབང་ཕྱུག་ཆེན་པོ་རིག་འཛིན་འཇའ་ལུས་རྡོ་རྗེས་མོ་སྨན་རྣམས་ཀྱི་
འབག་ལས་ནེའུ་ཆུང་གི་མགོ་འབག་མཁའ་འགྲོ་མཆོག་ལ་བསྟན་ཏེ་ཁྱེད་འདིའི་སྤྲུལ་པ་
ཡིན་གསུངས།
དགུང་གྲངས་བཅུ་གཉིས་དང་བཅུ་གསུམ་ཙམ་གྱི་སྐོར་ལ་རྡོ་གྲུབ་རིན་པོ་ཆེ་རིག་
འཛིན་འཇའ་ལུས་རྡོ་རྗེ་དང་། ཐམས་ཅད་མཁྱེན་པ་ཐུབ་བསྟན་འཕྲིན་ལས་དཔལ་བཟང་
པོ་ཟུང་མཉེས་པ་གསུམ་གྱིས་བསྙེན་ཏེ་སྙིང་ཐིག་ཡ་བཞི་དང་དུམ་གཉིས་སོགས་ཀྱི་སྨིན་
གྲོལ་གདམས་པའི་མན་ངག་རྣམས་ལན་གྲངས་གཉིས་ཀྱི་བར་དུ་མནོས།
དགུང་གྲངས་བཅུ་བཞི་པར་རྡོའི་ཤུགས་འབྱུང་གསང་སྔགས་གླིང་དུ་བཞུགས་
སྐབས་ཐང་གཅིག་རྡོ་གྲུབ་ཆེན་དགོན་དུ་མཇལ་སྐོར་ལ་བྱོན་ཚེ་ཁྱབ་ཆེན་ཐང་ཞེས་པར་ཁྱི་
མང་པོས་རུབ་ནས་དེད་པ་ན་སྲས་མོ་མཆོག་གིས་ཚམ་ཚོམ་མེད་པར་རྡོ་མང་པོ་བསྡུས་ནས་
འཕང་པ་དང་། ཁྱད་པར་ཕ་བོང་ཆེན་པོ་ཞིག་གི་སྟེང་ན་རྡོ་སྨུག་པོ་ཞིག་ཡོད་པ་དེ་སྣང་
དོགས་མེད་པར་བླངས་ནས་ཁྱི་རྣམས་ལ་འཕེན་བྱེད་བྱས། དགུང་མོ་རང་ཁྱིམ་དུ་སླེབ་ཚེ་
ད་དུང་རྡོ་སྨུག་པོ་དེ་རུམ་དུ་ཡོད་པས་མ་ཡུམ་ལ་བསྟན་སྐབས་སྟེང་ན་ཁཾ་ཡིག་དམར་པོ་
178



མཁའ་འགྲོ་༧ཏཱ་རེ་ལྷ་མོའི་རྣམ་ཐར། ་
ཞིག་དོད་ཡོད་པའི་གཏེར་སྒྲོམ་ངོ་མཚར་ཅན་ཞིག་ཡིན་འདུག་པས་ཡུམ་གྱི་ཞལ་ནས་
མདང་དགུང་ང་ལ་རྨི་ལྟས་ངོ་མཚར་བ་ཞིག་བྱུང་། འདི་ཡག་པོ་ཞིག་ཡིན་ཤས་ཆེ་གསུངས་
ནས་མོ་རང་གི་མགུལ་གབ་ཏུ་བཙུགས། དེ་ནས་བཟུང་ཟབ་མོ་གཏེར་གྱི་ལས་འཕྲོ་སད་དེ་
སྐུ་སྒྲོམ་དང་ཤོག་དྲིལ་སོགས་རྫས་གཏེར་དུ་མ་སྤྱན་དྲངས། ཐང་གཅིག་གྲུབ་ཆེན་གླིང་
སྤྲུལ་རིན་པོ་ཆེའི་མདུན་དུ་བྱོན་སྐབས་ཁོང་གིས་ཐུགས་དགྱེས་པ་ཆེན་པོའི་ད་ལན་ངས་
ཁྱེད་ལ་དཔལ་སྒྲུབ་སྡེ་ཆེན་པོ་བརྒྱད་ཀྱི་གནས་མཆོག་གཉན་པོ་གཡུ་རྩེ་ངོ་སྤྲད་གསུངས་ཏེ་
ཤེལ་དེམ་ཞིག་གི་ནང་དུ་རྩམ་ཕྱེ་སྤར་གང་ཙམ་བླུག་སྟེ་བར་སྣང་ལ་བཀྱག་པ་ན་སྒྱུ་མའི་
སྣང་བརྙན་བཞིན་ཡུལ་ལྗོངས་ཉམས་དགའ་བ་ཞིག་ཤར་ཚེ་གཏེར་གནས་གཉན་པོ་གཡུ་
རྩེ་དང་དེའི་བྱེ་བྲག་སྟག་མོའི་ཡང་རྫོང་སོགས་འདི་ཡིན་ཞེས་ངོ་སྤྲད་དེ་ནམ་ཞིག་དགོས་
པའི་དུས་ཤིག་ཡོད་གསུངས།
དགུང་གྲངས་བཅུ་བརྒྱད་བཞེས་སྐབས་སྲས་མོ་འཁོར་བཅས་རྡོའི་རི་ཟབ་ཅེས་པར་
བཞུགས་སྐབས་རྡོ་གྲུབ་རིན་པོ་ཆེ་རིག་འཛིན་འཇའ་ལུས་རྡོ་རྗེ་བྱོན་ཏེ་ཁྱོད་ཀྱིས་རྫོང་
གནས་ནས་ང་རང་གི་གཏེར་སྐལ་ཞིག་ཁྱེར་ཡོད་དམ་གསུངས་ཚེ། སྲས་མོ་མཆོག་གིས་
ཚམ་ཚོམ་མེད་པར་མ་ཁྱེར་ཞུས་པ་ན་མ་ཡུམ་གྱིས་སྔར་གྱི་སྒྲོམ་བུ་དེ་བསྟན་ནས་ལགས་
འདི་སྔོན་ཁྱབ་ཆེན་ཐང་ཞེས་པའི་ས་དེའི་ཕ་བོང་ཞིག་གི་སྟེང་ནས་རྙེད་འདུག་ཡིན་ནམ་
ཞུས་ཚེ། འོ་དེ་རེད་གསུངས་ནས་ཐུགས་དགྱེས་པ་ཆེན་པོ་མཛད། དེ་ནས་སྲས་མོ་མཆོག་
གིས་གཏེར་སྒྲོམ་དེ་གྲུབ་རྗེ་རིན་པོ་ཆེར་ཕུལ་བ་ལས་ཕྱིས་སུ་རྫོང་གཏེར་རིག་འཛིན་ཆེན་
པོ་ཀུན་བཟང་ཉི་མས་མཁའ་འགྲོ་དགོངས་འདུས་ཀྱི་ཆོས་སྐོར་རྣམས་གཏན་ལ་ཕབ། དེ་
ནས་རྫོང་གཏེར་རིན་པོ་ཆེའི་སྒར་དང་མཉམ་དུ་གཉན་པོ་གཡུ་རྩེའི་སྔོ་མཚོའི་ཁར་བྱོན་ཏེ་
ཟབ་མོ་ཚོགས་ཀྱི་འཁོར་ལོ་རྒྱ་ཆེན་ཕུལ་བའི་སྐབས་ཤིག་ན་གཏེར་ཆེན་རིན་པོ་ཆེས་ཁོང་
གི་སྲས་མོ་ལྷ་ལྕམ་ཆོས་ཀྱི་སྒྲོལ་མ་དང་མཁའ་འགྲོ་རིན་པོ་ཆེ་ཟུང་ལ་ཁྱེད་གཉིས་ཀྱིས་
གི་སྲས་མོ་ལྷ་ལྕམ་རྗེར་ལོ་རྒྱ་ཆེན་ཕུལ་བའི་གཉན་པོ་གཡུ་རྩེའི་སྔོ་མ་ལ་ཕབ།
179



IL
： ་， གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གནས་འདིའི་སྟག་མོ་ཡང་རྫོང་ན་གུ་རུ་རྗེ་འབངས་དང་བཅས་པའི་བཞུགས་ཁྲི་དང་མཁའ་
འགྲོ་དགོངས་འདུས་ཀྱི་གཏེར་སྒོ་ཡོད་པས་ཅིས་ཀྱང་རྙེད་ངེས་གྱིས་ལ་ཚེ་མདའ་འདི་
ཚུགས་ལ་ཤོག་གསུངས། ས་ཆ་དེ་སྔོན་དངོས་སུ་མི་ཤེས་ཀྱང་རྡོ་གྲུབ་རིན་པོ་ཆེ་རྫུ་འཕྲུལ་
གྱིས་ངོ་སྤྲོད་གནང་བ་བཞིན་མཁའ་འགྲོ་མཆོག་གིས་ངོས་བཟུང་བར་བརྟེན་གནས་དེར་
ལྕགས་སྤྲུལ་རིན་པོ་ཆེས་དགྲ་བླ་དཔང་བསྟོད་སོགས་གཏན་ལ་ཕབ་པར་རྟེན་འབྲེལ་ཕུན་
སུམ་ཚོགས་པར་འགྲིགས། ལྕགས་རི་འོད་འབར་དང་བཀྲ་ཤིས་སྒོ་མང་སོགས་གནས་
ཆེན་གནས་ཕྲན་ཀུན་ཏུ་སྒྲུབ་པ་ཁོ་ནར་བརྩོན་ཏེ་རྟོགས་པ་ནམ་མཁའ་དང་མཉམ་པར་
གྱུར།
དགུང་གྲངས་ཉི་ཤུའི་དུས་རིག་འཛིན་ནུས་ལྡན་རྡོ་རྗེ་ལ་མཁའ་འགྲོ་བརྡ་ལུང་བྱུང་བ་
བཞིན་གསང་བདག་བཛྲ་པཱ་ཎིའི་སྒྱུ་འཕྲུལ་གྱི་རོལ་པ་སྤྲུལ་སྐུ་རྡོ་རྗེ་དགྲ་འདུལ་དང་། རྒྱལ་
སྲས་བསོད་ནམས་ལྡེའུ་བཙན། སྲས་མོ་རང་གི་མིང་པོ་དབང་ཆེན་ཉི་མ། འབྲུག་སྤྲུལ་ .
འགྱུར་མེད་རྡོ་རྗེ་སོགས་ཀྱིས་ཐུགས་འདུན་བཀའ་གྲོས་ལྟར་སློབ་དཔོན་བཻ་རོ་ཙ་ནའི་ཡང་ .
སྲིད་སྤྲུལ་སྐུ་མི་ལོའམ་པདྨ་འོད་གསལ་སྙིང་པོ་ལ་གཏན་གྱི་གཟུངས་མ་རུ་ཕུལ་ཏེ་དགའ་
སྟོན་ཚོགས་ཀྱི་མཆོད་པ་སོགས་རྟེན་འབྲེལ་ཕུན་སུམ་ཚོགས་པའི་མཛད་སྒོ་ཅི་རིགས་སྤེལ། .
དགུང་གྲངས་ཉེར་གཅིག་པར་རྒྱལ་ཡུམ་སྒྲོལ་མའི་སྒྲུབ་པ་དང་སྦྲགས་ཏེ་ཕྱག་
འབུམ་སོགས་བསགས་སྦྱངས་མཛད། གཏེར་ཆེན་རིན་པོ་ཆེ་རིག་འཛིན་ནུས་ལྡན་རྡོ་རྗེས་
ཟབ་གཏེར་ཡོངས་ཀྱི་དབང་ལུང་མན་ངག་རྒྱབ་ཆོས་བཅས་རྫོགས་པར་བསྩལ་ཏེ་མཚོ་
རྒྱལ་སྒྲུབ་སྐོར་གྱི་ཆོས་བདག་ཏུ་མངའ་གསོལ། ། ་་་་
དགུང་གྲངས་ཉེར་གཉིས་ནས་བཟུང་ཞེ་གཅིག་བར་དུས་ཀྱི་ཡོ་ལང་དྲག་པོས་སྐྱིད་
སྡུག་སྣ་ཚོགས་འདྲེས་མར་སྣང་ཡང་རྐྱེན་ངན་གྲོགས་སུ་ཁུག །ལྟས་ངན་གཡང་དུ་བསྒྱུར་།
ཏེ་ནང་བྱང་ཆུབ་སེམས་དཔའི་བསླབ་བྱའི་གནས་མཐའ་དག་ལ་འཇུག་ལྡོག་ཇི་བཞིན་
.
180



་་ མཁའ་འགྲོ་༧ཏཱ་རེ་ལྷ་མོའི་རྣམ་ཐར། །
མཛད་པས་རྒྱུད་བྱང་ཆུབ་སེམས་ཀྱིས་ཡོངས་སུ་གཏམས་ཤིང་དངོས་དང་བརྒྱུད་ནས་ -
གཞན་ཕན་འབའ་ཞིག་ལྷུར་བླངས། །
་ དགུང་གྲངས་ཉེར་གསུམ་པར་སྤྱི་མཐུན་ལས་ཀྱི་དབང་གིས་ཡུལ་ཁམས་ཡོངས་ལ་
མུ་གེས་ཧ་ཅང་གདུང་བ་ན་མཁའ་འགྲོ་མཆོག་ནི་མི་འཛད་ནམ་མཁའ་མཛོད་ལ་མངའ་
དབང་བསྒྱུར་བའི་གྲུབ་ཐོབ་མོ་ཡིན་པས་འབྲས་སྲང་གང་རེ་འཚོད་ཚེ་མི་གྲངས་བཅོ་
བརྒྱད་ཙམ་གྱིས་གསོལ་མི་ཐུབ་པའི་མང་པོ་འཕེལ་ཏེ་ཐམས་ཅད་ངོ་མཚར་བའི་གནས་སུ་
གྱུར། འདིའི་སྐབས་ཤིག་ཏུ་རྟ་རྫི་ནོར་བུ་ཞེས་པ་དེ་ཚེ་ལས་འདས་ཚེ་སྤྱིར་འདི་ཡི་དུས་རི་
ཐང་ཀུན་ཏུ་མི་རོ་དང་རྟ་རོ་གཅལ་དུ་བཀྲམ་ཡོད་ཀྱང་མཁའ་འགྲོ་ཉིད་ནི་འབྱོན་པར་གོང་
གིས་མི་གནང་། བྱ་རྒོད་ནི་ཡེ་མེད་པས་ན། བཟང་སྐྱོང་དང་རྟེན་བཟང་ཞེས་པའི་རོ་བཤའ་
གཉིས་མཁའ་འགྲོ་མཆོག་གིས་མངགས་ནས་རོ་དེ་རྡོ་ཕ་བོང་ཞིག་ཡོད་པའི་སྟེང་དུ་ཞོགས་
གསུང་པ་བཞིན་བྱས་པས་ཕྱིར་ནང་མཁའ་འགྲོ་སྡེ་ལྔའི་རྣམ་སྤྲུལ་གྱི་རྒོད་ཐང་དཀར་ལྔ་
བྱོན་ནས་ལྷག་མེད་དུ་རོལ། རིག་གནས་གསར་བརྗེ་སྐབས་གོང་གི་བཀའ་ཁྲིམས་ལྟར་ཁྱི་
དང་ཨ་བྲ་སོགས་མི་གསོད་ཐབས་མེད་ཀྱི་བཀའ་ནན་ཕབས་ཏེ་གསོད་དུ་མངག་པ་ན་
མཁའ་འགྲོ་མཆོག་ནི་ཐུགས་རྒྱུད་བྱམས་པས་ཕྱུག་སྟོབས་ཀྱིས་རིས་མེད་སེམས་ཅན་
ཡོངས་ལ་སྙིང་རྗེ་ཤུགས་དྲག་པོ་སྐྱེས་ཏེ་འདི་རྣམས་གསོད་པ་ལས་རང་ཉིད་ཤི་ན་དགའ་
དགོངས་ནས་ཐུགས་ཤིན་ཏུ་སྐྱོ་བས་གཟིམས་ལམ་དུ་སྔགས་ཀྱི་སྲུང་མ་རྡོ་རྗེ་རལ་གཅིག་
མས་ཞལ་གཟིགས་ཏེ་ཁྱེད་ཀྱི་ཐུགས་སྡུག་མཛད་མི་དགོས་དང་སང་ཉིན་གོང་ལ་སྟོན་རྒྱུའི་
ཁྱི་རོ་ཞིག་སྤྲད་འོང་། ཁྱོད་ད་དུང་འཆི་མ་རན་བསྟན་འགྲོའི་དོན་ཆེན་བསྒྲུབ་དགོས་པས་
འཆི་མི་ཆོག་གསུངས་ཏེ་རྐང་ལྡེབ་ཅིག་མཛད་པ་ན་འཁོར་ཡུག་གི་ས་གཞི་ཐམས་ཅད་ཡུག་
ཡུག་ཏུ་གཡོས་པས་དེར་ཡོད་ཀྱི་མི་རྣམས་གཉིད་ལས་བསླངས། དེ་ལྟར་ལུང་བསྟན་པ་
བཞིན་ཕྱིར་ནང་ཁྱི་རོ་ཞིག་རྙེད་ནས་ཁྲིམས་ཀྱི་འཇིགས་པ་ལས་གྲོལ། ཡང་ཐང་གཅིག་རྡོ་
181



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཕ་བོང་སྦྲ་ཙམ་ཞིག་ཟབ་ཏུ་འདྲིལ་ནས་ལམ་ཁ་ན་སེམས་ཅན་ཡོད་པ་རྣམས་ཆག་ཉིལ་དུ་
བཏང་ནས་ཡོང་སྐབས་འདབ་ན་ཡོད་པའི་མི་རྣམས་འབྲོས་རྩིས་བྱེད་ཚེ་མཁའ་འགྲོ་མཆོག་
གིས་སྡིགས་མཛུབ་ཅིག་ཚད་པ་ཙམ་གྱིས་ཕ་བོང་དེ་འདྲིལ་མ་ཐུབ་པར་གྱུར་པས་ཐམས་
་ཅད་ངོ་མཚར། གཞན་ཡང་ཤིང་ཁལ་བཅོ་བརྒྱད་རེ་ཉིན་གཅིག་གིས་སྔ་ཙམ་ནས་བཏུས་ཏེ་
ཁལ་ཡེ་ནས་འགེལ་མ་མྱོང་བའི་གཡག་རྒོད་རྣམས་ལ་བཀལ་ནས་བླངས། ངལ་རྩོལ་
བསྒྱུར་བཀོད་ཀྱི་དུས་སུ་ཕྱུགས་ཀྱི་ལྷས་ར་རྩིག་སྐབས་མི་བཅོ་བརྒྱད་རེས་མི་ཐེག་པའི་ཕ་
བོང་རྣམས་ཀྱིས་ར་བ་བརྩིགས་པ་དང་དེར་ཕྱག་རྗེས་བཞག་པ་སོགས་ཀུན་ལ་མཐུན་སྣང་
དུ་གྲུབ། གཏེར་ཆོས་དང་ཉམས་མགུར་སོགས་འབད་མེད་དུ་རྡོལ་ཏེ་ད་ལྟ་གསུང་འབུམ་
པོད་གྲངས་ལྔ་ལྷག་བཞུགས་པ་ཐམས་ཅད་སྔགས་རྫོགས་ཀྱི་ལྟ་བའི་གནད་དང་ལྡན་ཞིང་
མཁས་པས་བརྟགས་ན་གཏིང་ཟབ་པ། བླུན་པོས་ཉན་ཡང་གོ་སླ་བ། དམ་སེལ་གྱི་གཡའ་
ཡིས་མ་གོས་པ། བྱིན་རླབས་ཀྱི་ཚན་ཁ་མྱུར་བ་སོགས་མ་དང་མཁའ་འགྲོའི་ཁ་རླངས་མ་
ཡལ་བའི་གསུངས་ངོ་མཚར་ཅན་མང་པོ་བཞུགས། ཡང་མགར་བ་རྒྱལ་སྲས་ཞིང་གཞན་དུ་
བཞུད་སྐབས་ཁོང་གི་གསོལ་ཆང་གི་འཕྲོ་མ་མཁའ་འགྲོ་མཆོག་ལ་བསྐུར་བས་ཐེངས་ཅིག་
ཆང་གིས་བཟི་ཚུལ་བསྟན་ཏེ་སྔོན་རང་ལ་བསྔོ་སྨོན་གྱིས་འབྲེལ་བ་ཡོད་པའི་ཊཱ་ལོའི་སྲུང་ །
དར་ཟེར་བ་དེ་དམྱལ་བ་རུ་ལྷུང་བ་དང་། དེ་ལྷུང་རྐྱེན་གྱི་རྒྱུ་མཚན་རྣམས་སྒྲིབ་མེད་ཡེ་ཤེས་
སྤྱན་གྱིས་གཟིགས་ཚུལ་སོགས་གསུངས་ཏེ་སླད་ནས་རིམ་གྲོ་བསྒྲུབས་ཤིང་དམྱལ་བ་ལས་
གྲོལ་ཐབས་མཛད། དགུང་གྲངས་ཉེར་ལྔའི་དུས་སུ་སྤྲུལ་པའི་གཏེར་ཆེན་མདོ་སྔགས་
བསྟན་པའི་ཉི་མ་མཇལ་དུ་བྱོན་ཚེ་ཁོང་གིས་བན་ནག་དགོན་འདབས་སུ་ཞིང་རྨོ་བཞིན་
ཡོད་པ་དང་འཕྲད་ནས་གཏེར་ཆེན་མཆོག་གིས་གུ་རུ་ཟ་ཧོར་མ་ཞིག་ས་གཏེར་དུ་བཞེས་
ནས་ཌཱ་ཀི་རིན་པོ་ཆེར་ཕུལ་ཏེ། སྔོན་ཚེ་བོད་ཡུལ་ཡེ་ཤེས་མཚོ་རྒྱལཿ སྐུ་གཅིག་གཟུང་མའི་
སྤྲུལ་བསྒྱུར་ངོམ་པ མ་གཅིག་ཞ་མ་ཤེལ་དཀར་སྒྲོན་ཞེས ལབ་ཀྱི་སྒྲོན་མའི་རྣམ་ཐར་ཨེ་
182



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
དྲན ཞེས་པ་ནས། ཉོན་མོངས་ཞིང་ས་བཏུལ་བའི་རྟེན་འབྲེལ་ལསཿ ཤེས་རབ་གཏེར་
དང་འཕྲད་པ་ངོ་མཚར་ཆེ༔ ཞེས་སོགས་གསུངས་གཞན་ཡང་། གྲུབ་བརྙེས་རྒྱལ་བ་མ་
ལུས་འདུས་པའི་སྐུ གངས་ཅན་པཎ་གྲུབ་གཙུག་རྒྱན་མངའ་རིའི་རྗེ༔ བརྟུལ་ཞུགས་རྣལ་
འབྱོར་སྤྱོད་པའི་ཧེ་རུ་ཀ པདྨ་དབང་གི་རྒྱལ་པོར་གསོལ་བ་འདེབསཿ ཚེ་རབས་ཀུན་ཏུ་
འབྲལ་མེད་རྗེས་བཟུང་ཤོག ཚེ་རབས་ལས་ཀྱི་བླ་མ་དེ་ཀའོ ཞེས་ནམ་ཞིག་གི་དུས་ན་
མངའ་རིའི་པཎ་ཆེན་གྱི་རྣམ་སྤྲུལ་ཞིག་དང་འཕྲད་པར་ལུང་བསྟན་པ་བཞིན་ཆོས་རྗེ་གཏེར་
ཆེན་རིན་པོ་ཆེ་དཔལ་ཨོ་རྒྱན་ནམ་མཁའ་གླིང་པ་དང་གདན་ཐོག་གཅིག་ཏུ་འཛོམས་
པའོ། །
ཡང་ཐང་གཅིག་སྤྲུལ་སྐུ་རིན་པོ་ཆེ་རིག་འཛིན་གསང་སྔགས་གླིང་པ་གསེར་ཐར་ན་
རྒྱལ་པོའི་ཁྲིམས་མུན་དུ་བཞུགས་སྐབས་མདུན་གྱི་ནམ་མཁར་རྫུ་འཕྲུལ་གྱིས་མཁའ་འགྲོ་
རིན་པོ་ཆེ་བྱོན་ནས་ང་དབང་པོ་དབང་ཆེན་ཉི་མ་དང་ཁྱེད་རྣམ་གཉིས་ལ་ལྟ་སྐོར་ཞིག་བྱེད་དུ་
འོང་བ་ཡིན་གསུངས་ཏེ་རིན་པོ་ཆེ་ཨིནྡྲ་ནཱི་ལ་ཞིག་ཕུལ་ནས་ད་ཁྱེད་མི་རིང་བར་བཙོན་
ལས་གྲོལ་ཏེ་རང་རེ་འཕྲད་པར་འགྱུར་ཞེས་སོགས་ལུང་བསྟན་པའི་སྣང་བ་ཞིག་ཤར་བ་
བཞིན་མཆོག་སྤྲུལ་རིན་པོ་ཆེ་ཉི་མ་སྤྲིན་ལས་གྲོལ་བ་ལྟར་བཙོན་ལས་ཐར། ཡང་མཁའ་
འགྲོ་མཆོག་ཕྱུགས་རྫི་ཡིན་པའི་སྐབས་ཤིག་ན་ཉེ་གནས་པད་རྒྱལ་ཞེས་པའི་སྟེང་ལ་ཐུགས་
ཤིན་ཏུ་ཁྲོས་ཚུལ་གྱིས་མདུན་དུ་རྡོ་ས་ཟུག་ཅིག་ཡོད་པར་ཀར་ཡོལ་ཇ་དང་བཅས་པས་
བརྒྱབ་ཚེ་གྲུབ་པའི་རྟགས་ཀྱིས་བཞེས་ཕོར་མ་ཆགས་པ་དང་ཇ་ཡང་ཐུགས་པ་ཙམ་ཕྱིར་མ་
བོ་བར་ཀར་ཡོལ་ཇ་དང་བཅས་ཡུན་རིང་པོའི་བར་རྡོ་ཐོག་ཏུ་གྱི་ལི་ལི་འཁོར་བ་ཀུན་ལ་
མཐུན་སྣང་དུ་གྲུབ། ཡང་ཐང་གཅིག་གོང་གི་བཀའ་ཁྲིམས་ལྟར་བྲག་ཆོས་འགབ་མ་ནས་
ཆུ་གར་ཚྭ་ཆུའི་བར་ཚོགས་འདུ་ལ་བྱོན་སྐབས་རྟ་བ་མང་པོ་དང་གཤིབ་ནས་རྐང་མགྱོགས་
ཀྱིས་བྱོན་པར་མོ་ལ་དད་གུས་ཆེ་བའི་རྒྱུས་ཡོད་ཚོས་མོ་རང་གི་རྩ་ཁམས་ཞིག་གིས་ཡིན་
183



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཟེར། གཞན་རང་བཞིན་པ་ཚོས་འདི་འདྲའི་མགྱོགས་པོ་ཞེས་གླེང་། ས་རྟ་ལོ་ཡེ་ཤེས་
དབྱིངས་ཀྱི་མཁའ་འགྲོའི་བརྡ་ལུང་བཞིན་ཨབ་རྐང་མཁན་པོ་བློ་བཟང་རྡོ་རྗེའི་སྐུ་གེགས་
སེལ་ཕྱིར་དུ་ཚེ་སྒྲུབ་རྡོ་རྗེའི་རྒྱ་མདུད་ཅན་གཏན་ལ་ཕབས་ཏེ། མཁན་ཆེན་ཉིད་དང་དགེ་ ་
ཚེ་མཁན་པོ་དབང་ཆེན། མགར་སྤྲུལ་རིན་པོ་ཆེ་སོགས་ལ་དབང་བསྐུར་བསྩལ་ཏེ་སྐུ་ཚེ་
བསྲིངས། གཞན་ཡང་མཆོག་སྤྲུལ་རིན་པོ་ཆེ་རིག་འཛིན་གསང་སྔགས་གླིང་པ་དང་མཁན་
ཆེན་འཇིགས་མེད་ཕུན་ཚོགས་འབྱུང་གནས། རྡོ་གྲུབ་རིན་པོ་ཆེ་ཐུབ་བསྟན་འཕྲིན་ལས་
་ དཔལ་བཟང་། བླ་མ་རིག་འཛིན་ཉི་མ། མཁན་པོ་མུན་སེལ། མཁན་པོ་ཆོས་མཐུན། ་
དཔལ་ཡུལ་ཀརྨ་ཆགས་མེད། མཚོ་ཕུ་རྡོར་ལོ།. ཤུགས་འབྱུང་བླ་མ་ཚེ་རྫི་སོགས་བསྟན་ ་
འགྲོའི་དཔུང་གཉེན་དུ་མའི་སྐུ་ཚེ་བསྲིངས། ལོ་ཁྱིམ་དེར་ཆོས་རྗེ་རིན་པོ་ཆེས་ཐོག་སྲུང་
འཇིགས་མེད་གོ་ཆ་ཤོག་སེར་ལས་བཤུས་ཏེ་མཁའ་འགྲོ་མཆོག་བསྲུང་བར་ཕུལ་བས་ཐང་
གཅིག་མཁའ་འགྲོ་ཉིད་གཟིམ་མལ་ན་བཞུགས་སྐབས་གློ་བུར་དུ་སེར་བ་དྲག་པོ་ཞིག་བབ་
༈ སྟེ་ཐོག་གཅིག་འཕང་བ་ན་མལ་སྟན་སོགས་ཁྱིམ་ཐམས་ཅད་ཐལ་ཕུང་བཞིན་གཏོར་ཡང་
ཁོང་གི་ན་བཟའ་རྣམས་སུ་ཐོག་ཆུ་སྔོ་མེར་རེ་འདུག་པ་ཙམ་ལས་རྡོ་རྗེའི་སྐུ་ལ་ཅི་ཡང་མ་
་ གནོད་པར་བཞུགས་འདུག་པས་ཐམས་ཅད་ངོ་མཚར། གངས་ལྗོངས་བསོད་ནམས་ཀྱི་
མཁའ་ལ་ཡང་དར་བསྟན་པའི་ཉི་གཞོན་ཤར་བ་དང་དུས་མཚུངས་སུ་སོག་བཟའ་འབྲོས་
པོ་ཞེས་པར་ནད་དྲག་པོ་ཞིག་གིས་ཐེབས་ཏེ་འཆི་ངེས་ལ་ཐུག་ནས་མཁའ་འགྲོ་མཆོག་གི་
མདུན་དུ་ཕོ་རྟ་ཁྱེར་ཡོང་ཚེ་མོ་རང་ད་དུང་ཤི་མ་རན་གསུངས་ཏེ་རྟ་ཕྱིར་བསྐུར་བས་ཁོ་མོ་
རྗེས་མ་ལོ་ཆ་ཤས་ལ་མ་ཤི་ཟེར། ཐང་གཅིག་པདྨ་རྫོང་དུ་བཞུགས་སྐབས་མཁའ་འགྲོ་
མཆོག་གི་རྨི་ལམ་འོད་གསལ་གྱི་སྣང་ངོར་རྒྱ་མི་སྨྲ་ར་ཅན་ཞིག་གིས་ང་རང་འདི་ནས་ཤི་སྟེ་
སྲེ་མོང་ཞིག་གི་ལུས་བླངས་ཡོད་དང་སང་ཉིན་གསོད་རྒྱུ་ཡིན་པས་ཁྱེད་རང་ཚོ་མ་འཆུགས་
ཟེར་བ་རྨིས། ཕྱིར་ནང་དེ་བཤད་བཞིན་པའི་སྐབས་གློ་བུར་དུ་རྒྱ་མི་ལས་ཀ་བ་ཁ་ཅིག་ ་་
184
，



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
གིས་དེ་ལྟར་གསོད་པའི་ཚེ་མཁའ་འགྲོ་མཆོག་སྲོག་བསྐྱབ་ལ་བྱོན་ཀྱང་མ་སྐྱོབ་པར་བསད་
པའི་ཆོས་རྗེ་ཡབ་ཡུམ་གྱིས་འཕོ་བ་སོགས་བསྔོ་སྨོན་མཛད། གཞན་ཡང་སྙིགས་དུས་
བསྟན་པའི་སྣང་བྱེད་མཁན་ཆེན་འཇིགས་མེད་ཕུན་ཚོགས་འབྱུང་གནས་དཔལ་བཟང་
པོའི་མདུན་དུ་རྟེན་འབྲེལ་ཕུན་སུམ་ཚོགས་པའི་མཎྜལ་ཞིག་ཕུལ་ཏེ་རྩ་གསུམ་གྱི་དབང་
ལུང་གསན་སྐབས་ཁོང་གིས་ཐུགས་དགྱེས་པ་ཆེན་པོ་མཛད་ནས་ངའི་འགྲོ་དོན་འཕྲིན་
ལས་ཀྱི་ཐོག་མ་དབང་གི་སྒོ་བརྒྱ་ཁྱེད་ཀྱིས་ཕྱེས་པ་ཡིན་ཁྱེད་སྔོན་ཁྲ་མོ་གླིང་གི་དུས་ནེའུ་
ཆུང་གཡུ་ཡི་སྒྲོན་མ་ཡིན་པས་དྲན་ནམ་སོགས་དང་།
ཇི་སྐད་དུ། ཨེ་མ་ཧོ༔ སྐུ་གསུམ་རྒྱལ་བའི་ཡུམ་གཅིག་མཁའ་སྤྱོད་མཿ ཞིང་འདིའི་
འགྲོ་ངོར་མི་མོའི་ཚུལ་བཟུང་བཿ དཔག་ཡས་ཕན་བདེའི་སྒོ་འཕར་འབྱེད་པའི་གཉེན ཏཱ་
རེ་དེ་བཱིའི་ཞབས་ལ་གསོལ་བ་འདེབསཿ རགས་ལུས་མི་ཤིགས་དྭངས་མའི་དཔྱིད་དུ་སྨིན
ལུས་རླུང་གཡོ་བ་དྷུ་ཏིའི་ལྷུམས་སུ་ཞུགསཿ ཀུན་རྟོག་གཡོ་བ་ཆོས་སྐུའི་ངོ་བོ་སྨིན ཁྱེད་
དང་སྐལ་བ་མཉམ་པར་བྱིན་གྱིས་རློབསཿ གང་སྐུ་འཕོ་མེད་རྡོ་རྗེའི་ཆོས་བདུན་ལྡན༔ ཚེ་
མཐའ་ཡས་པས་མཁྱེན་བཞིན་འཚོ་གཞེས་གསོལཿ བཟང་པོའི་འཕྲིན་ལས་རྟ་བདུན་ཟེར་
འཕྲེང་གིས༔ འགྲོ་ཁམས་ལྷ་ལམ་ཁྱོན་ཀུན་འགེངས་གྱུར་ཅིག། ཅེས་སོགས་ཐོལ་བྱུང་དུ་
གསུངས་ཏེ་རྒྱལ་ཡུམ་མཁའ་སྤྱོད་མའི་ཟློས་གར་དུ་བསྔགས། དེ་ནས་བཟུང་སྐུ་ཚེ་ཧྲིལ་
པོར་གཞན་དོན་འཕྲིན་ལས་ཀྱི་མཛད་པ་དབྱར་མཚོ་ལྟར་རྒྱས་ཏེ་བསྟན་འགྲོའི་དོན་རླབས་
པོ་ཆེ་མཛད་པ་ཆེས་མང་ཡང་གོང་དུ་སྐྱབས་རྗེ་ནམ་སྤྲུལ་རིན་པོ་ཆེའི་རྣམ་ཐར་ལས་གསལ་
བས་འདིར་མ་སྨོས་སོ། ། ་ ་ །
ཤིང་གླང་ཧོར་ཟླ་དང་པོའི་ཚེས་གཅིག་གི་ཐོ་རེངས་ཁར་མཁའ་འགྲོ་མཆོག་གི་
ཉམས་སྣང་ལ། ས་ཕྱོགས་ཡོངས་ཤིང་རྒྱ་ཆེ་བ་དང་མེ་ཏོག་སྣ་ཚོགས་ཀྱིས་བརྒྱན་པའི་སྤང་
ལྗོངས་ཉམས་དགའ་བ་ཞིག་ཏུ་རྒྱུ་ངོས་མི་ཟིན་པའི་རིན་པོ་ཆེའི་ལྕགས་རི་ཆེན་པོ་ཞིག་གི་
185



གངས་ཅན་སྐྱེས་མའི་དཔེ་ཚོགས་ལས། - ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
སྒོ་དྲུང་དུ། ནམ་སྤྲུལ་རིན་པོ་ཆེ་ཁོང་གིས་འོད་ལྔའི་མདངས་དང་ལྡན་པའི་ན་བཟའ་སྣ་
ཚོགས་གསོལ་ཞིང་ཕྱག་གཉིས་ཀྱིས་རྡོར་དྲིལ་བསྣམས། དེའི་རྗེས་སུ་མཁའ་འགྲོ་རང་
གིས་ཡང་གོས་ལྗང་ཁུའི་ལྭ་བ་དང་དབུ་རྒྱན། པང་ཁེབས་སོགས་གར་ཆས་གྱོན་ཞིང་ཁོང་
གཉིས་ཀྱིས་མགྲིན་གཅིག་ཏུ་འདི་སྐད་ཟེར་སྣང་ཤར་གསུངས། ཨ་ཧོ་མགོན་རྒྱལ་བསྟན་
ཉམས་མེད་དར་བའི་བརྡ། །གསུང་ཟབ་གཏེར་སྒོ་འཕར་འབྱེད་པའི་བརྡ། །སྔགས་གསང་
ཆེན་ཉམས་ལེན་སྐྱོང་བའི་བརྡ། །ལུས་འཁྱོད་རྒྱུ་སྐུ་ཚེ་བརྟན་པའི་བརྡ། །གསུང་ཚངས་
དབྱངས་འགགས་པ་མེད་པའི་བརྡ། །ཐུགས་ཏིང་འཛིན་གཡོ་བ་མེད་པའི་བརྡ། །ལས་སྨོན་
ལམ་གཏད་རྒྱ་སད་པའི་བརྡ། །དུས་སྙིགས་མའི་རུ་འཛིངས་བཟློག་པའི་བརྡ། །མ་འགྲོ་
ཀུན་བདེ་ལ་འགོད་པའི་བརྡ། །རྐྱེན་ནད་ཡམས་འཁྲུགས་རྩོད་ཞི་བའི་བརྡ། །ཆོས་དགའ་
བཞིའི་འཕྲུལ་འཁོར་བསྐོར་བའི་བརྡ། །ལམ་བདེ་སྟོང་ཨ་ནུ་བསྒོམ་པའི་བརྡ། །ལས་
འབྲེལ་ཚད་མཁའ་སྤྱོད་ཁྲིད་པའི་བརྡ། །ཐབས་ཤེས་རབ་ཟུང་དུ་འཇུག་པའི་བརྡ། །ཉམས་
བདེ་སྟོང་རྟོག་པ་སྤོར་བའི་བརྡ། །ཆོས་ཨ་ཏིའི་བསྟན་པ་སྤེལ་བའི་བརྡ། །དབྱིངས་ཀ་ལྷུན་
ཟུང་དུ་འཇུག་པའི་བརྡ། །གཞི་འོད་གསལ་རང་བབ་སྐྱོང་བའི་བརྡ། །རྐྱེན་གཟུང་འཛིན་ན་
བུན་གཏོར་བའི་བརྡ། །རྩལ་གང་ཤར་ཡེ་ཤེས་འཁོར་ལོའི་བརྡ། །ཨ་ལ་ལ་ཧོ། ཨེ་ཡ་ཡ།
ཞེས་ཟེར་ནས་འཆམ་སྟབས་སྣ་ཚོགས་བྱེད་ཚེ། །ལྕགས་རིའི་སྒོ་ནང་ནས་མཁའ་འགྲོ་མ་
དཀར་མོ་རུས་པའི་རྒྱན་ཅན་ཞིག་གིས་གར་སྟབས་བྱེད་བཞིན་ཕྱག་གཡས་པར་མདའ་
དར་དང་གཡོན་པས་མེ་ལོང་ཞིག་བསྣམས་ནས་འདི་སྐད་གསུངས། ཨེ་བི་ཡ། ང་འོང་བ་
ལྷོ་ནུབ་དཔལ་རི་ནས། །མགོན་ཨོ་རྒྱན་པདྨས་མངག་པ་ཡིན། །མ་ཏིང་ཆུང་ཟི་ལེ་སྨན་ .
སྒྲོན་ཟེར། །ཚུར་གསོན་དང་སྐྱེས་མཆོག་ཡབ་ཡུམ་ཟུང་། །དུས་ད་ལོ་ས་ག་ཟླ་བའི་དུས། །
རྗེ་རིགས་གསུམ་འཕྲིན་ལས་གཅིག་བསྡུས་པ། །མགོན་དཔའ་བོ་ཆོས་དབྱིངས་རྡོ་རྗེ་ཡིས། །
གསུང་ཟབ་གཏེར་སྙིགས་མའི་རྒུད་སེལ་སྨན། །མདོ་ཁམས་ཀྱི་ཕྱོགས་སུ་སྤེལ་རན་ཡིན། །
་་
་
་
186
， ་་



མཁའ་འགྲོ་༧ཏཱ་རེ་ལྷ་མོའི་རྣམ་ཐར།
གནད་ཁ་བྱང་བརྡ་ལུང་མ་འཛོལ་ན། །དུས་བགྲང་བྱ་བརྒྱ་དང་སོ་བརྒྱད་བར། །སྔ་འགྱུར་
གྱི་བསྟན་པ་མི་ཉམས་གནས། །ཡུལ་དྷ་མིང་དཔལ་གྱི་རི་བོ་ན། །མགོན་གང་གི་ཡང་སྤྲུལ་
ཨཱ་ཡུའི་མཚན། །རྗེ་དེ་ཡིས་ཐུགས་བསྐྱེད་ཟབ་མོའི་མཐུས། །གནས་འཕགས་བལ་ཟབ་
གཏེར་ཉིན་མོར་བརྡལ། །བྱང་ཕྱོགས་ཀྱི་རེབ་ཀོང་ཡུལ་ལྗོངས་སུ། །མགོན་པྲཛྙཱ་བཛྲ་
མཚན་ཟུང་གིས། །ཆོས་ཟབ་བཅུད་སྤེལ་བའི་མཐུན་རྐྱེན་བྱེད། །གནས་གསེར་ལྗོངས་
དབང་གི་དགའ་ཚལ་དུ། །མགོན་སྣ་ནམ་དཔའ་བོའི་དངོས་སྤྲུལ་བ། །རྗེ་ཨ་ཧྥུ་ཀརྨས་
ཟབ་བཅུད་སྤེལ། །གངས་ལྗོངས་འདིར་བསྟན་པ་ཉིན་མོར་བྱེད། །གང་འབྲེལ་ཚད་དཔལ་
གྱི་རི་བོར་འདྲེན། །གནས་ལྷང་བྲག་བཀྲ་ཤིས་དགའ་འཁྱིལ་ཐང་། །དཔལ་ནུས་ལྡན་རྡོ་
རྗེའི་ཕྲིན་ལས་པ། །མཚན་པདྨ་བཛྲ་ལུག་ལོ་བ། །རྗེ་དེ་ཡིས་བསྟན་ལ་བྱ་བ་བྱེད། །ཡང་
དབང་སྟོད་དགའ་འཁྱིལ་ཆོས་ཀྱི་གླིང་། །རྗེ་ཀློང་ཆེན་རྣམ་སྤྲུལ་ཉི་མའི་མིང་། །དོན་འབྲེལ་
ཚད་རིག་འཛིན་ཞིང་དུ་འདྲེན། །གནས་ཤུགས་འབྱུང་གསང་སྔགས་ཆོས་གླིང་དུ། །མ་ཏཱ་རེ་
དབྱངས་ཅན་རྣམ་སྤྲུལ་བ། །གཉིས་སྐྱེས་ཀྱི་ལོ་འཛིན་དབང་གི་མིང་། །ལས་འབྲེལ་ཚད་
མཁའ་སྤྱོད་ཞིང་དུ་འདྲེན། །མཚན་ལྡན་གྱི་ཌཱ་ཀི་འདི་ཉིད་ཀྱིས། །མགོན་དཔའ་བོ་བཅུ་
གཉིས་སྐུ་ཚེ་བསྲིངས། །ཡང་ཡར་ལུང་དབང་གྲོང་དགུ་ཡི་དབུས། །དཔལ་མཚོ་སྐྱེས་རྡོ་
རྗེའི་ཐུགས་སྤྲུལ་བ། །ལས་མཛད་སྤྱོད་ངེས་མེད་སྨྱོན་པའི་ཚུལ། །ས་ཕག་ལོ་མངྒའི་མཚན་
ཅན་གྱིས། །དུས་བདུད་སྲིན་དམ་སྲིའི་རུ་འཛིངས་བཟློག །ཐབས་ཤེས་རབ་ཟུང་ལྡན་
འགྲོ་དོན་སྐྱོང་། །ངས་མེ་ལོང་འདི་ཡི་ངོར་གཟིགས་སམ། །བརྡ་འདི་ཚོ་གོ་འམ་ཨེ་མ་ཧོ། །
ཞེས་ཟེར་ནས་མེ་ལོང་དེ་ཁོང་གཉིས་ལ་བསྟན་ཚེ། མེ་ལོང་གི་ངོར་རི་དཀར་པོ་ཞིག་གི་རྩ་
བ་གཡུ་ཡི་མཚོ་ཞིག་གི་དབུས་སུ་ལྗོན་ཤིང་ལོ་འབྲས་ཕུན་སུམ་ཚོགས་པ་ཞིག་གི་རྩེར་རལ་
གྲི་སྔོན་པོ་འོད་འབར་བ་ཞིག་ལས་འོད་ཟེར་འཕྲོས་པས་ཕྱོགས་ཀུན་འགེངས་བ་ཞིག་
ཤར་འདུག་ཚེ་མཁའ་འགྲོ་དེ་ཡི་ཞལ་ནས། ང་ནི་ཡེ་ཤེས་དབྱིངས་ཀྱི་རྩལ། །སྐྱེ་མེད་ཆོས་
187



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སྐུའི་ཞིང་དུ་འགྲོ། །གྲོགས་གཉིས་སྐུ་ཁམས་བདེ་བར་བཞུགས། །ཞེས་ཟེར་ཚེ་གཉིད་
ལས་སད་དོ། །
ལུང་བྱང་འདི་ལ་བརྟེན་ནས་མགོ་ལོག་རྩིས་མདའ་རུ་དགོན་སྡེ་ལྔ་བཅུ་ལྷག་གི་
འདུས་སྡེ་རྒྱ་མཚོ་ལྟ་བུར་ཨ་ཕིང་གཏེར་ཆེན་ཨོ་རྒྱན་འཕྲིན་ལས་གླིང་པའི་ཟབ་གཏེར་
ཡོངས་ཀྱི་དབང་ལུང་རྒྱས་པར་བསྩལ། ས་འབྲུག་ལོའི་ཟླ་བ་བཅུ་གཅིག་པའི་ཚེས་ཉེར་ལྔ་
ལ་མཁའ་འགྲོའི་ཚོགས་མཆོད་རྒྱ་ཆེན་ཕུལ་སྐབས་རྨི་ལམ་འོད་གསལ་གྱི་སྣང་ཆ་ལ།
དཔལ་སྙན་ལུང་ཐེག་ཆེན་ཆོས་འཁོར་གླིང་གི་རྒྱབ་རིའི་ངོར་སྔོན་རྫ་དཔལ་སྤྲུལ་རིན་པོ་ཆེ་
ཨོ་རྒྱན་འཇིགས་མེད་ཆོས་ཀྱི་དབང་པོའི་བཞུགས་གནས་སྤང་ལྗོངས་ཟླ་གམ་གྱི་དབྱིབས་
ཅན་ཡོད་པ་དེ་ན་སྒོ་ཆེན་པོ་ཞིག་ཕྱེས་ཡོད་པས་དེར་བྱོན་ཞིང་སྒོ་དྲུང་ནས་གཟིགས་ཚེ།
ཡུལ་གླིང་རྒྱ་ཆེ་བ་ས་གཞི་ཐམས་ཅད་རིན་པོ་ཆེ་ལས་གྲུབ་ཅིང་མེ་ཏོག་སྣ་ཚོགས་ཀྱིས་
བརྒྱན་པ། རིན་པོ་ཆེ་ལྗོན་ཤིང་གི་རྣམ་པ་སྣ་ཚོགས་ལ་ལོ་འབྲས་ཕུན་སུམ་ཚོགས་ཤིང་
བཅུད་དང་ལྡན་པ་ནམ་མཁའ་བར་སྣང་ས་གཞི་ཐམས་ཅད་ལ་འཇའ་འོད་ཀྱི་གུར་ཁྱིམ་
ཐིག་ལེ་ཐིག་ཕྲིན་སོགས་ཀྱིས་མཛེས་ཤིང་ཟག་མེད་ཀྱི་དགའ་བདེ་བསྐྱེད་པའི་དྲི་བསུང་ .
འཐུལ། བྱ་རིགས་སྣ་ཚོགས་པས་ཐེག་ཆེན་ཆོས་ཀྱི་སྒྲ་དབྱངས་སྒྲོགས་པ་སོགས་ཞིང་
ཁམས་ཀྱི་བཀོད་པ་མ་ཚང་བ་མེད་པ་ཞིག་མཐོང་ཚེ། དེར་བུད་མེད་དཀར་མོ་དར་དང་རིན་
པོ་ཆེའི་རྒྱན་གྱིས་སྤྲས་པ། ་ སྐུ་མཛེས་ཤིང་ཡིད་དུ་འོང་བ་ཞིག་གིས་གཟིགས་ནས་ཞལ་
འཛུམ་པའི་ངང་། ཨེ་ཨེ༔ སྔགས་སྐྱེས་རིགས་བཟང་མི་མོ་ཁྱེད། །གནས་འདིར་འོང་བའི་ .
ལས་དོན་ཅི། །ལེགས་པར་སྨྱོས་དང་ཐུགས་བཞེད་ཀུན། །བདག་གིས་སྒྲུབ་ངེས་ཐུགས་ལ་
ཆོངས། །ཞེས་གསུངས་ཚེ་མཁའ་འགྲོ་མཆོག་གིས། ཀྱེ༔ མཛེས་སྡུག་ཡིད་འཕྲོག་ལྷ་མོ་
ལགས། །སྙན་ལུང་ཐེག་ཆེན་ཆོས་གླིང་འདི། །རང་ཉིད་གཏན་སྡོད་བྱེད་སའི་ཡུལ། །ཡ་
མཚན་གནས་ཀྱི་བཀོད་པ་ལ། །ཞིབ་པར་ལྟད་མོར་ལྟ་འདོད་པས། །དགྱེས་པ་ཆེན་པོས་
188



མཁའ་འགྲོ་༧ཏཱ་རེ་ལྷ་མོའི་རྣམ་ཐར། ་་་
ཁྲིད་པར་ཞུ། །ཞེས་ཞུས་ཚེ། མཁའ་འགྲོ་དེས་ཁྱེད་རང་ཞིང་འདིར་གཟིགས་པར་དགྱེས་ན་
ངོས་ཁྲིད་ཆོག་ང་ནི་གནས་འདིའི་སྲུང་མ་ཏིང་ཆུང་གཡུ་ཡི་སྒྲོན་མ་དཔལ་རྡོ་རྗེ་ཕག་མོའི་
སྤྲུལ་པ་ཡིན། ད་རང་རེ་གཉིས་འགྲོ་གསུངས་ཏེ་ཁོང་གཉིས་ནམ་མཁར་བྱ་བཞིན་འཕུར་
ནས་རིན་ཆེན་བྱུ་རུའི་མདོག་དང་མཚུངས་པའི་རི་ཆུང་ཞིག་གི་རྩེར་བབས་ནས་བལྟས་ཚེ།
ཕ་མཐའ་མི་མངོན་པའི་རིན་པོ་ཆེའི་གླིང་མང་པོ་མཐོང་བ་ན། བུ་མོ་དེས་ཡ་ད་ཁྱེད་ཀྱིས་
གཟིགས་དང་། ཤར་ཕྱོགས་ཀྱི་གླིང་འདི་རྡོ་རྗེ་མཁའ་འགྲོའི་ཞིང་ཡིན་གསུངས། དེར་ཤར་
ཞི་བ་ཆོས་ཀྱི་ཕོ་བྲང་གི་ཚོགས་རྗེ་རྒྱལ་ཡུམ་སྒྲོལ་མ་དཀར་མོ་ལ་མཁའ་འགྲོ་དཀར་མོ་
གྲངས་མེད་པས་བསྐོར་ནས་བཞུགས། བཟའ་བཏུང་དཀར་པོའི་རིགས་སྣ་ཚོགས་རི་ལྟར་
སྤུངས་ཤིང་མཚོ་ལྟར་བསྐྱིལ་ཏེ་མཁའ་འགྲོ་གྲངས་མེད་པས་ཚོགས་འཁོར་བྱེད་བཞིན་
འདུག །ཡང་ལྷོ་ཕྱོགས་སུ་བལྟས་ཚེ་རིན་ཆེན་མཁའ་འགྲོའི་ཞིང་ཁམས། ལྷོ་རྒྱས་པ་ལོངས་
སྤྱོད་ཀྱི་ཕོ་བྲང་དུ་རིན་ཆེན་ནོར་རྒྱུན་ལྷ་མོར་འཁོར་མཁའ་འགྲོ་སེར་མོ་གྲངས་མེད་པས་
བསྐོར་ནས་བཟའ་བཏུང་གསེར་མདོག་སྣ་ཚོགས་ཀྱིས་ཚོགས་འཁོར་བྱེད་བཞིན་བཞུགས།
ཡང་ནུབ་ཕྱོགས་སུ་མཇལ་ཚེ། པདྨ་མཁའ་འགྲོའི་ཞིང་ཁམས། ནུབ་པདྨ་དབང་གི་ཕོ་བྲང་
དུ་དབང་མཛད་ཀུ་རུ་ཀུལླེ་ལ་མཁའ་འགྲོ་དམར་མོ་གྲངས་མེད་པས་བསྐོར་ནས་བཟའ་
བཏུང་དམར་པོའི་རིགས་སྣ་ཚོགས་ཀྱིས་ཚོགས་འཁོར་བྱེད་བཞིན་བཞུགས། ཡང་བྱང་
ཕྱོགས་སུ་མཇལ་ཚེ་ཀརྨ་མཁའ་འགྲོའི་ཞིང་དུ་བྱང་དྲག་པོ་ལས་ཀྱི་ཚོགས་ཁང་དུ་མཁའ་ ་
འགྲོ་མཐིང་འོད་འབར་མ་ལ་མཁའ་འགྲོ་སྔོན་མོ་གྲངས་མེད་པས་བསྐོར་ནས། ཐབས་
ཤེས་ཀྱི་རྫས་སྔོན་པོའི་རིགས་སྣ་ཚོགས་ཀྱིས་ཚོགས་འཁོར་བྱེད་བཞིན་བཞུགས། དེ་ནས་
དབུས་རི་ཨོ་རྒྱན་དྷུ་མ་ཐ་ལའི་ཞིང་ཁམས། ཟླ་གམ་དབང་གི་ཕོ་བྲང་དུ་འབུམ་ཕྲག་མཁའ་
འགྲོའི་གཙོ་མོ་དཔལ་རྡོ་རྗེ་ཕག་མོ་དང་གཉིས་སུ་མེད་པ་རྒྱལ་ཡུམ་ཡེ་ཤེས་མཚོ་རྒྱལ་སྐུ་
མདོག་དམར་གསལ་གཅེར་མོ་རུས་པའི་རྒྱན་ཅན་གཡས་པས་ཅང་ཏེའུ་དང་གཡོན་པས་ ་
189



་ གངས་ཅན་སྐྱེས་མའི་དཔེ་ཚོགས་ལས། ། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གྲི་གུག་དཀུར་བསྟེན་པ། རིན་པོ་ཆེའི་པྲོག་ཞྭ་གསོལ་བ། ཞབས་གཉིས་མཉམ་པའི་
འདོར་སྟབས་ཀྱིས་བཞེངས་པ་ལ། འཁོར་རིགས་ལྔའི་མཁའ་འགྲོ་གྲངས་མེད་པས་བསྐོར་
ནས་བཞུགས་པ་དེའི་དྲུང་དུ་སྒོ་གསུམ་གུས་པས་ཕྱག་འཚལ་ཚེ། གཙོ་མོ་དེའི་ཞལ་ནས། ཀྱེ།
ང་དང་མི་གཉིས་ང་ཡི་ཐུགས་སྲས་མོ། །སྔགས་སྐྱེས་ཌཱ་ཀི་འདིར་བྱོན་ངོ་མཚར་ཆེ། །གནས་
འདིར་འོག་མིན་དྷུ་མ་ཐོ་ལ་སྟེ། །ང་ནི་པདྨའི་དགྱེས་སྡེ་མཚོ་རྒྱལ་མ། །དེ་རིང་མཁའ་འགྲོ་
འདུ་བའི་དུས་བཟང་ལ། །བླ་མེད་རྫས་མཆོག་ཚོགས་ཀྱི་དགའ་སྟོན་རོལ། །ཨ་ལ་ལ་ཧོ།
ཞེས་གསུངས་པ་ན། མཁའ་འགྲོ་སྡེ་ལྔས་མཁའ་འགྲོ་མཆོག་ལ་ཐབས་ཤེས་ཀྱི་རྫས་དྲངས་
ཤིང་རོལ་བའི་མོད་ལ་རྩ་ཁམས་ཀྱི་མདུད་པ་གྲོལ་ཏེ་བདེ་སྟོང་གཉིས་མེད་ཀྱི་ཡེ་ཤེས་
འབར། སླར་ཡང་གཙོ་མོ་དེ་ཡིས་རང་བྱུང་གི་ཤེལ་རྡོ་ཟུར་དྲུག་པ་ཞིག་ཕྱག་ཏུ་བསྣམས་ ་
ནས། རང་བྱུང་དྲི་མེད་ཤེལ་རྡོ་འདི། །ངོ་བོ་སྟོང་ལ་རང་བཞིན་གསལ། །སྟོང་གསལ་བརྡ་
ཡིས་ངོ་སྤྲད་པས། །ཡེ་ནས་མ་བཅོས་རིག་པའི་གཤིས། །རྩོལ་མེད་བློ་བྲལ་ངང་དུ་ཞོག །
འཛིན་མེད་ནམ་མཁའ་ལྟ་བུའི་ངང་། །མ་ཡེངས་མ་བསྒོམ་ཨ་ཨཱ་ཕཊ། །ཞེས་གསུངས་པ་
དང་མཉམ་དུ་དལ་གཅིག་སྤྲོས་བྲལ་བློ་འདས་འོད་གསལ་གཉུག་མའི་ངང་དུ་འབྱམས་སུ་
ཀླས། སླར་ཡང་མཁའ་འགྲོའི་གཙོ་མོ་དེའི་ཞལ་ནས། ཀྱེ། སྔགས་རིགས་མི་མོ་ཏཱ་རེ་དེ་ཝཱི། །
ཁྱེད་དང་ཐབས་གྲོགས་ཨ་བྷུའི་མཚན་ཅན། །ཟླ་གམ་སུམ་བརྩེགས་དབང་གི་དལ་འདིར། །
མཉམ་འཛོམས་མཚོ་སྐྱེས་བླ་མའི་འཕྲིན་ལས། །འདི་ནས་གཡས་ཕྱོགས་ཉིན་གྱི་རྒོད་ཚང་། །
རྗེ་བཙུན་འཇམ་པའི་དབྱངས་ཀྱི་གནས་མཆོག །མི་འགྱུར་བྲག་ལ་རང་བྱོན་ཡི་གེ། ་ཨ་ར་
པ་ཙ་ན་དང་ཧྲིཡིག །དབྱངས་ཅན་སྐུ་བརྙན་རང་བྱུང་འབུར་དོད། །གཞན་ཡང་སིནྡྷ་ར་
དང་ཅོང་ཞི། །གནམ་ལྕགས་རལ་གྲི་གསེར་གྱི་རྡོ་རྗེ། །དུས་བབ་གཏེར་ཁ་སོ་གཉིས་
ཡོད་དོ། །གཡོན་རི་ཕྱག་ན་རྡོ་རྗེའི་གནས་མཆོག །ཡར་ལུང་ལྷོ་བྲག་ཤུག་པའི་དགའ་ཚལ། །
མི་འགྱུར་བྲག་ལ་རྫས་གཏེར་སྣ་ཚོགས། །གཞན་ཡང་ཧཱུྃ་དང་བཛྲ་པ་ཎིའི། །ཡིག་འབྲུ་དང་
190 ་ ：་



མཁའ་འགྲོ་༧ཏཱ་རེ་ལྷ་མོའི་རྣམ་ཐར། །
ནི་ནམ་སྙིང་མཚོ་རྒྱལ། །མཆོག་དབྱངས་དཔལ་རྡོར་ཕྱག་ཞབས་རྗེས་གསལ། །ནམ་ཞིག་
སྐྱེས་མཆོག་བཛྲ་མཚན་གྱིས། །སྒྲུབ་ཐབས་བདུན་གྱི་གཏེར་ཁ་དྲངས་འོང་། །རི་མཐོ་ལྗོན་
ཤིང་རབ་རྒྱས་རྩེ་ཡི། །བྲག་དེར་གཡུ་ལྷའི་གོ་ཁྲབ་མཚོན་གསུམ། །ནེའུ་ཆུང་གུ་ཡ་མཚོ་
རྒྱལ་མགུལ་གབ། །རང་བྱུང་ཤེལ་རྡོ་གཏེར་ཁ་སྣ་ཚོགས། །མདུན་རི་ཚངས་པ་དཀར་པོའི་
གནས་མཆོག །ཆུ་མིག་དཀར་དམར་ཕ་བང་ལོང་བུ། །སོགས་ཀྱི་གཏེར་ཁ་སྣ་ཚོགས་ཡོད་
ཀྱང་། །སྐབས་སུ་མི་མངོན་རབ་བྱུང་བཅུ་བདུན། །མཇུག་ཏུ་སྔགས་རིགས་པདྨས་འདོན་
ནོ༑ ༑སྲིབ་ཀྱི་རྒོད་ཚང་སེང་གེ་གནམ་རྫོང་། །ཕག་མོའི་སྒྲུབ་ཕུག་སྟེང་གི་ཆ་ལ། །མཁའ་
འགྲོ་དགོངས་འདུས་ཆ་ལག་ཕབ་པའི། །རྫས་སྒྲོམ་ལྔ་དང་རང་བྱུང་བུམ་པ། །རྟེན་འབྲེལ་
གནད་དེ་ལེགས་པར་འགྲིགས་ན། །རྗེ་ཁྱེད་ཡབ་ཡུམ་ཟུང་གིས་འདོན་དགོས། །རྒྱབ་བམ་
དབུས་རི་སྙན་ལུང་གནས་མཆོག །སྤྱན་རས་གཟིགས་དང་རྡོ་རྗེ་ཕག་མོས། །བྱིན་གྱིས་
བརླབས་ཤིང་ཕོ་བྲང་སུམ་ཐོག །སྟེང་ཆར་བདེ་མཆོག་པདྨ་ཡབ་ཡུམ། །བར་ཁང་དབང་
་ཆེན་རྟ་མཆོག་རྒྱལ་པོ། །འོག་ཁང་རྒྱལ་ཡུམ་རྡོ་རྗེ་ཕག་མོ། །རིག་འཛིན་དཔའ་བོ་མཁའ་
འགྲོ་གྲངས་མེད། །གཞན་ཡང་གནས་ཡུལ་ཉེར་བཞིའི་དཀྱིལ་འཁོར། །གནས་འདིར་
རྫོགས་ཤིང་བྲག་རིའི་བ་གམ། །རིན་ཆེན་རྫས་སྒྲོམ་ཉེར་ལྔ་བཞུགས་ཤིང་། །མ་འོངས་
གཏེར་འདོན་དྷ་རཏྣ། །བཛྲ་པདྨ་སུརྱ་རྣམ་ལྔས། །མཁའ་འགྲོའི་ཆོས་སྐོར་བདུན་དང་
ཁྱད་པར། །ནང་རྒྱུད་སྡེ་གསུམ་ཟབ་མོའི་མན་ངག །བསྟན་དང་འགྲོ་བའི་དཔལ་དུ་
འདོན་ནོ། །གུ་རུ་མཚོ་རྒྱལ་ནམ་སྙིང་བི་མའི། །ཕྱག་ཞབས་རྗེས་དང་མཁའ་འགྲོ་སྡེ་ལྔའི། །
སྙིང་པོ་དང་ནི་ལྷ་སྐུ་རང་བྱོན། །གནས་འདིར་བསྐོར་བ་ལན་གཅིག་བྱས་ན། །སིདྡྷི་དུང་
བདུན་བཟླས་པའི་ཕན་ཡོན། །འབྱུང་ཞིང་སྒྲུབ་པ་ཚུལ་བཞིན་བྱས་ན། །ཉམས་རྟོགས་རྒྱས་
ཤིང་རང་རིག་ཞལ་མཐོང་། །གནས་འདིར་མཆོད་བསྟོད་རླུང་རྟ་འཛུགས་ན། །ཉེས་ཚོགས་
ཀུན་ཞི་བསམ་པའི་དོན་འགྲུབ། །ཚོགས་འཁོར་བྱས་ན་ཉམས་ཆག་བསྐང་ཞིང་། །ཚེ་
19]



་་ གངས་ཅན་སྐྱེས་མའི་དཔེ་ཚོགས་ལས།. ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བསོད་ཡེ་ཤེས་ཉམས་རྟོགས་རྒྱས་ཏེ། །ཕྱི་མ་མཁའ་སྤྱོད་ཞིང་དུ་འགྲོ་ངེས། །གནས་འདིར་
རྗེ་འབངས་བཅུ་གསུམ་དང་ནི། །རིགས་ལྔ་མཁའ་འགྲོའི་རྣམ་སྤྲུལ་ཉེར་ལྔ།. །རིམ་བཞིན་
འབྱུང་བ་ཁ་བྱང་ལས་གསལ། །ཕག་ལོ་ཀུན་ལ་གནས་འདུ་བབ་སོགས། །གནས་འདིའི་ ་
ཕན་ཡོན་བརྗོད་ལས་འདས་ཀྱང་། །རེ་ཞིག་མདོར་བསྡུས་དེ་ཙམ་གུ་བྱ། །ཐུགས་ལ་ཆོངས་ ་
ཤིག་མཁའ་འགྲོའི་ཚོགས་རྗེ། །ང་དང་ཁྱོད་ཅེས་རྟོག་བཏགས་ཙམ་ལས། །དོན་ལ་གཞི་
གཅིག་ཆོས་སྐུའི་ཀློང་དུ། །བློ་འདས་གཉུག་མའི་ངང་དུ་ཨ་ཨཱ། །ཞེས་བརྗོད་ཚེ་མཁའ་འགྲོ་
དེ་ཐིག་ལེ་དམར་པོ་ཞིག་ཏུ་གྱུར་ཏེ་ཌཱ་ཀི་རིན་པོ་ཆེའི་སྙིང་གར་ཐིམ་པས་སྟོང་གསལ་ཟང་
ཐལ་སྤྲོས་བྲལ་གྱི་ཀློང་དུ་འབྱམས་ཀླས་སོ། །ཞེས་སོགས་ཉམས་སྣང་གི་ཆོས་སྐོར་ལས་
དྲངས་པའོ། ། །
，192་



༄༅། །ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག་ ་
རིག་འཛིན་ཞིང་དུ་བགྲོད་པའི་ཐེམ་སྐས། ་
གྲུབ་ཆེན་ཨོ་རྒྱན་པ་རིན་ཆེན་དཔལ་གྱི་རྣམ་ཐར་ལས་བཏུས།
དེ་ནས་རྒྱལ་སྲས་པའི་སྒོམ་མང་རབ་ཅིག་དང་། ཡུལ་ནི་ཉི་ཤུ་རྩ་བཞིའི་མཁའ་སྤྱོད་
ཐུགས་ཀྱི་འཁོར་ལོ་ན། རྡོ་རྗེ་ལུས་ལ་སྤྱི་གཙུག་ཡིན་ཏེ་ཛ་ལན་དྷ་ར་ཞེས་པའི་གནས་ཆེན་
དེར་བྱོན་ཏེ། དེ་ན་ཤི་ན་ཀ་ར་ཀྲོ་ཏྲེ་ཞེས་བྱའི་གྲོང་ཁྱེར་ཆེན་པོ་ཡོད། ཡུལ་དེ་རང་བཞིན་གྱི་
ལོངས་སྤྱོད་མོད་ལ། བུད་མེད་ཐམས་ཅད་ཀྱང་མཁའ་འགྲོ་མའི་རིགས་ཅན་དུ་འདུག་ལ།
ཆུ་རླུང་ལྟ་བུ་ཞིག་ན་ས་ཆོས་འབྱུང་ལྟ་བུ་ཡོད། དེ་རྗེ་བཙུན་མའི་ཆོས་འབྱུང་དུ་འདུག །སྒོ་
ལོགས་བྱ་རུ་མི་བཏུབ་པར་འདུག །དེ་ན་དུར་ཁྲོད་ལང་གྲུ་ར་ཞེས་བྱ་བ་ན། ཕ་བོང་ཐོད་པ་
འདྲ་བ་ཞིག་ལ། རྗེ་བཙུན་མའི་སྐུ་རང་བྱོན་ཞིག་བཞུགས། གྲོང་ཁྱེར་དེའི་བྱང་ན་ཛ་ལན་
མུ་ཁ་ཞེས་བྱ་བའི། ལྷ་གདོང་པ་བསྟན་ན་ཐམས་ཅད་མེ་རུ་འབར་ཞེས་གྲགས་པའི་རྟེན་
ཡོད། རྒྱལ་པོའི་ཕོ་བྲང་ཉེ་བ་ན་མི་ཏྲ་པ་ར་ཞེས་བྱ་བའི་དུར་ཁྲོད་ན། མི་ཏྲ་རྒྱུ་པ་ཞེས་
གྲགས་པ་སློབ་དཔོན་ཀླུ་སྒྲུབ་ཀྱི་ཕུག་པ་ཡོད། ཕུག་དེའི་མདུན་ན་ནི་ལ་བྷི་ཀཱ་ཞེས་བྱ་བ་
ཤིང་བརྒྱད་ཀྱི་བྱ་བ་ཞིག་ཡོད། ཤིང་དེ་ལ་གནོད་པ་བྱས་པ་ཀུན། མྱུར་དུ་ཚེའི་བར་ཆད་དུ་
འགྲོ་ཞིང་འདུག་གསུངས། སློབ་དཔོན་ཀླུ་སྒྲུབ་ཀྱི་ཕུག་ཏུ་ཐུགས་དམ་མཛད་ཅིང་བཞུགས།
193.



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དེ་ན་རྣལ་འབྱོར་པ་གྲུབ་པ་ཐོབ་པ་ཞིག་བཞུགས་ཤིང་འདུག །དེ་དང་ཆོས་ཀྱི་གསུང་གླེང་
མང་པོ་མཛད་པས། གྲུབ་ཐོབ་དེ་ན་རེ་ཁྱེད་ཀྱང་གྲུབ་ཐོབ་ཅིག་ཡིན་གསུངས། ཕུག་དེ་ན་
བཞུགས་པའི་དུས་སུ་སྲོད་ལོ་ཞིག་ན་གཏད་མེད་དུ་སོང་ནས། གྲོང་ཁྱེར་ཆེན་པོ་དེའི་
གསེབ་ན་མར་ཟངས་ཐལ་དུ་སོང་། ཤེས་པ་ཟ་ཟི་བན་བུན་དུ་སོང་། ལུས་ཟག་མེད་དུ་སོང་
འདུག །གྲོང་ཁྱེར་ཐམས་ཅད་བཅོམ་ལྡན་རྡོ་རྗེ་རྣལ་འབྱོར་མའི་ཕོ་བྲང་དུ་འདུག །མཐའ་
མ་ན་གྲིབ་ཡོད་པའང་འགའ་རེ་འདུག་གསུངས། ལང་གྱུ་རའི་དུར་ཁྲོད་དུ་གྲོགས་པོ་རྣམས་
ཚོགས་འཁོར་བརྒྱ་རྩ་འབུལ་བ་ལ། རྗེ་རིན་པོ་ཆེ་པ་ལ་ཆ་རྐྱེན་བསྡུ་རྒྱུའི་རྫས་མེད་པ་ལ།
མོ་བཙུན་བསོད་ནམས་མགོན་པོ་བྱ་བ་ན་རེ། ཁྱོད་རྒྱ་རས་པའང་མིན་ཆ་རྐྱེན་ཡང་མི་
འདུག་པས་ཟླ་ལ་མི་འཇུག་ཟེར། དེར་དཔོན་སྲིན་པོ་གདོང་པ་ན་རེ། ཁོང་ཟླ་ལ་མི་འཇུག་
ན་ང་ཡང་ཚོགས་འཁོར་ཁོང་དང་སྟབས་སུ་བྱེད་པས། ད་ང་རང་གི་དགྲ་མིན་རྣམས་ག་རེ་
ཟེར། གཞན་ཡང་དེ་སྐད་ཟེར་བ་མང་དུ་བྱུང་བས། རྗེ་རིན་པོ་ཆེའི་ཞལ་ནས། ངའི་སྐྲ་བོ་
དོང་རིན་རྩེས་བཅད་པ་ཡིན། གསོལ་བ་རྒྱལ་བ་རྒོད་ཚང་པ་ལ་འདེབས་པ་ཡིན། རྒྱ་རས་
པ་མིན་པ་བྱས་པས་ཆོག །ད་དགེ་འདུན་གྱི་སྡེ་ཡང་མི་ཤིག །ཁྱེད་རང་ཐམས་ཅད་ཚོགས་
འཁོར་སྟབས་སུ་ཐོངས། ང་སུ་ཡི་ཡང་ཚོགས་འཁོར་གྱི་ཟླ་མི་བྱེད་གསུངས། ཛ་ལན་དྷ་
རར་ཕྱགས་ཕེབས། རྒྱ་ཟོང་བྱེ་གང་རི་བ་མེད་པས། འཚོ་བ་བསོད་སྙོམས་ཁོ་ན་ལ་མཛད།
བསོད་སྙོམས་མཛད་ས་མེད་ཙ་ན། དཀའ་ཐུབ་མཛད་པ་ལགས་སྐད། དེ་ནས་དགེ་འདུན་
གྱི་གྲྭ་སྡེབ་ཅིག་ནས། མར་ལ་འགྲོས་ཚན་བཅུ་གསུམ་བྱུང་འདུག་གསུངས། དེ་ནས་
གྲོགས་པོ་རྣམས་ཀྱི་མཛད་སྤྱོད་ལ་ཡང་ཐུགས་ཅུང་ཟད་སྐྱོ་བ་སྐྱེས། གནས་ཀྱི་ཀློང་གི་སྣང་
བ་ཐམས་ཅད་ཟ་ཟི་རུ་སོང་། ཨོ་རྒྱན་དུ་གཤེགས་པའི་ཐུགས་དགོངས་དྲག་པོ་བྱུང་ནས།
རྗེ་བཙུན་མའི་དྲུང་དུ་མཆོད་པ་ཞིག་མཛད་ནས། གསོལ་བ་མང་དུ་བཏབ་པས་རེངས་པ་
དང་རྨུགས་པ་ལ་སོགས་པའི་བར་ཆད་མང་དུ་བྱུང་བས།. མཆེད་གྲོགས་རྣམས་ན་རེ། བོར་
， 194



ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག་
ཆད་ཀྱི་ལྟས་ཀྱང་མང་བར་གདའ། ད་རེས་ཨོ་རྒྱན་དུ་མི་གཤེགས་པར་ཞུ་ཟེར་ཡང་།
ཐུགས་འདུན་མ་ཁུགས་པར་དཔལ་ཡེ་དང་། དཔོན་སྲིན་པོ་གདོང་པ་གསུམ་གྱིས་ཚོགས་
འཁོར་ཞིག་མཛད་དེ། འོ་སྐོལ་གསུམ་འཚོགས་ནས་ཚོགས་འཁོར་བྱེད་པ་ད་རེས་ཙམ་
ཡིན་གསུངས། ལྷག་མའི་གཏོར་མ་མཛད་པར་གཟིམས་བཞུགས་པས། འབྱུང་པོ་རྣམས་
ཅ་ཅོ་ཆེན་པོ་ལངས་ཏེ། འདི་ཙམ་ཞིག་སྐྱེས་ནས་ངེད་ཀྱི་བསྐལ་བ་གཅོད་དམ། ངོ་ཚ་མེད་
དམ་ཟེར་ཀུ་ཅོས་གསུམ་ཀ་རྣལ་ལོག་ཏུ་མ་གཏེར། ཁུར་སུ་ཆེ་བྱེད་པ་ཡིན་ཟེར་ནས། ན་
བཟས་དབུ་བཏུམས་ནས། གཟིམས་ཀྱང་ཅ་ཅོ་ཆུང་དུ་མ་སོང་བར། འབྲས་སྐམ་པོ་ཚུམས་
ཤིག །རྡོ་ལེབ་ཀྱི་སྟེང་དུ་བྱིན་ཡང་མ་ཕན། དེ་ན་ཞུར་འབྱུང་པོ་རྣམས་ཆེ་བར་བྱུང་ནས།
འབྲས་བཙོས་ཏེ་དེ་ན་འདུག་གོ་བྱས་ཏེ། རྡོ་ལེབ་ཀྱི་སྟེང་དུ་བོར་ཙ་ན། ཅ་ཅོ་ཐམས་ཅད་
མེད་པར་སོང་གསུངས། དཔོན་སྲིན་པོ་གདོང་པ་ན་རེ། ང་ཡང་ཨོ་རྒྱན་དུ་འགྲོ་བ་ཡིན་
ཟེར་ལ། རྗེ་རིན་པོ་ཆེ་པའི་ཞལ་ནས། ཉིད་སྔར་དཔོན་དུ་ཁུར་བ་ཡིན་ནའང་། ནང་གི་
ཡོན་ཏན་ང་དང་ཅུང་མི་མཉམ་པའི་ཕྱིར། ཨོ་རྒྱན་གྱི་གནས་མི་བསྒྲོད་པས་མི་འཁྲིད་
གསུངས་པས། མི་འཁྲིད་ན་ང་ནི་དུ་བ་ཡིན་ནོ་གསུངས་པས། རྗེ་རིན་པོ་ཆེའི་གསུངས་
ནས། ཨོ་རྒྱན་སྤྲུལ་པའི་ཞིང་དུ་འགྲོ་བ་ལ། ངུ་ན་རྟེན་འབྲེལ་མི་བཏུབ་ཁ་རུ་ས་བླུག་གི་
གསུངས་ནས། དབྱུག་པ་ས་ལ་བརྡབས་པས། འོ་ན་ངས་ཆུ་བླངས་པས་ཆོག་གི་ཟེར་ནས།
བྱིན་རླབས་ཞུས་ཕྱག་རྟེན་བྱས་ཏེ་ལོ་མོ་ལ་ལ་ཟེར་ལོག་ནས་སོང་ངོ་གསུངས། རི་དེ་ནས་
ཟླ་གཅིག་ལྷོ་རུ་ཕྱིན། །གནས་ཛ་ལན་དྷ་རའི་ཕོ་བྲང་ན། །ཟོང་འདོད་དགུ་འབྱུང་བའི་ཚོང་
འདུས་ཡོད། །ནོར་སྙིང་སྡུག་གཅིག་ཀྱང་ཁྱེར་བ་མེད། །ཕོ་ཞེན་ལོག་འཚོགས་པའི་ཡང་རྩེ་
ཡིན་གསུངས། ཡང་ཛ་ལན་དྷ་རའི་ཁ་འབར་ཡིན་ཞེས་ཀྱང་གསུངས་སོ། །
ཚེམས་ཀྱི་ཟུག་རྔུ་མཁའ་འགྲོའི་གདམས་པས་སེལ། །མདུན་གྱི་ནམ་མཁར་ཡེ་ཤེས་
མཁའ་འགྲོའི་ཚོགས། །དཔག་མེད་ཕྲིན་གྱི་ཕུང་པོ་ཙམ་དུ་གཟིགས། །ཟླ་ཕྱེད་ས་ཐག་ཉི་
，
195，
，



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མ་གཅིག་གིས་བསྒྲོད། །དེ་ནས་གྲོགས་པོ་དཔལ་ཡེ་དང་གཉིས་ཀྱིས། །ཨོ་རྒྱན་སྤྲུལ་པའི་
ཞིང་དུ་གཤེགས་པར་ཆས་ཏེ། དཔལ་ཡེ་ལ་གོ་ལག་བཟང་པོ་ཡོད་པས། ཆོམ་རྐུན་ལ་འགོ་
མི་ཐོན་གྱིས་ངན་པ་དང་རྗེས་གསུངས་པས། ཆོམ་རྐུན་གྱིས་ནམ་ཁྱེར་འདི་ཁ་གོན་པ་ཡིན་
གསུངས་ནས་མ་ཉན། གྲོགས་མཆེད་ཀྱི་གསེར་ཞོ་དོ་བསྐུར་ནས། འདིས་ཨོ་རྒྱན་དུ་མཆོད་
པ་མཛད་པར་ཞུ་ཟེར་ནས། དེ་བསྣམས་ཏེ་སྐུད་པས་མགུལ་དུ་བཏགས་ཏེ་བྱོན་པས་ ་ ་
ཐུགས་མི་བདེ་འཁྱོག་གེ་འདུག །ཅིས་ལན་གཟིགས་པས་གསེར་དུ་བདག་ཏུ་བཟུང་པས་
ལན་འདུག་པས། འུར་རྡོར་འཕངས་བཏང་པས་ཐུགས་བདེ་འབོལ་སོང་འདུག །གསེར་ལ་་
ཕངས་པའི་འདུ་ཤེས་ཅུང་ཟད་ཙམ་ཡང་མི་འདུག །དེར་གཞན་གྱིས་ཁྱེར་ཡང་མི་ལྟོ་བར་ ་ ་ ་
འདུག་ནས། སླར་རྩལ་ནས་རྒྱུག་པའི་རྩེ་མོར་བཏགས་ཏེ། མི་དང་འཕྲད་ཙ་ན་འདི་ན་
གསེར་ཡོད་པ་ཡིན་གསུངས་པས། ཁྱོད་ཀྱི་དེ་རུ་གསེར་ཞིག་འོང་ཟེར་ཞིང་མིག་ཀྱང་མི་
བལྟ་བར་འདུག་གསུངས། ཆོམ་རྐུན་ལ་འཇིགས་ནས་མཚན་མོ་བྱོན་པས། ཐུགས་ཤིན་ཏུ་
འཚུབ་པ་ཞིག་བྱུང་། བར་ཆད་ཅིག་འོང་པར་འདུག་གསུངས་ཤིང་བྱོན་པས། རྗེ་རིན་པོ་ཆེ་ ་ ་ ་
གཡང་ལ་ལྷུངས་ནས། དེར་ཚེམས་ཧྲག་ཧྲུག་ཆག །སྙིང་ཟུག་དཔག་ཏུ་མེད་པ་བྱུང་བ་ལ།
ས་དེ་ཉིད་ཀྱི་ཞིང་སྐྱོང་གི་མཁའ་འགྲོ་མ་འགའ་ཞིག་བྱོན་ནས། ཆུ་སེར་འདོན་པའི་འཕྲུལ་ ་
འཁོར་ཞིག་གནང་ཞིང་། དེ་ནས་དྭངས་མ་སྡུད་པའི་གདམས་ངག་ཞིག་གནང་བས་འཕྲལ་
དུ་གདངས་དེར་སྔར་མཐུ་འཚུབ་པ་དེ་སངས་ནས་འདུག །དཔོན་སྲིན་པོ་གདོང་པ་ཡུལ་
དམ་པ་ལ་ཚིག་རྩེགས་དེས་ལན་འདུག །ད་གཟོད་ཕྱིན་པས་ཆོག་པར་འདུག་གསུངས།
གཞན་ཡང་ལམ་རྣམས་སུ་མི་མ་ཡིན་གྱི་བར་ཆད་བྱུང་བ་རྣམས། ཏིང་ངེ་འཛིན་གྱི་རོལ་་་
པས་སླར་ཟིལ་གྱིས་མནན་ཞིང་། ཆོས་རྗེ་རིན་པོ་ཆེ་རྒྱལ་བ་རྒོད་ཚང་པ་དང་། བཅོམ་ལྡན་
འདས་མ་རྡོ་རྗེ་རྣལ་འབྱོར་མ་ལ། གསོལ་བ་འདེབས་ཤིང་བྱོན་པས། མདུན་གྱི་ནམ་མཁའ་
ལ་མཁའ་འགྲོ་མའི་ཚོགས་དཔག་ཏུ་མེད་པ་ཞལ་གཟིགས། དེའི་ཚེ་རྗེ་རིན་པོ་ཆེ་ཉིད་ཀྱི་
196
，
་
，



་་
་
ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག་ ་
སྐུའི་གཟི་མདངས་སྔར་བས་ཀྱང་ལྷག་པ་མཛད། སྤྱན་རྩ་དམར་ཤིག་གེ་ནམ་མཁའ་ལ་
གཟིགས་ཤིང་། ཞལ་ནས་འདི་སྐད་གསུངས། ད་ནི་ཚེ་འདི་བློས་སྟོང་ཕྱག་རྒྱ་ཆེན་པོ་ལྷན་
ཅིག་སྐྱེས་པའི་རྩལ་སྦྱོང་། བདེ་སྡུག་གི་སྣང་བ་ལ་རོ་སྙོམས་བྱེད། མདོར་ན་ཚེ་འདི་ཉིད་ལ་
སངས་རྒྱས་ཅི་གྲུབ་བྱེད་པ་ཡིན་གསུངས། དེ་ནས་བྱོན་པས་ཉི་མ་གཅིག་ལ་ཟླ་བ་ཕྱེད་ཀྱི་
ལམ་ཆོད་པ་བྱུང་། དེའི་དུས་སུ་དཔལ་ཡེས་བུད་མེད་ནམ་མཁའི་མདོག་ཅན་དཔག་ཏུ་མེད་
པ་ནམ་མཁའ་ལ་འགྲོ་ཞིང་། གཉིས་ཀྱིས་ལག་པ་ནས་འཁྲིད་པའི་སྣང་བ་བྱུང་། སྣང་བ་
གཏད་མེད་ཅིག་ལ་ལམ་དཔག་མེད་ཅིག་ཆོད། རྐང་མགྱོགས་ཀྱི་གྲུབ་པ་ཐོབ་འདུག་ཟེར་
བའི་གྲགས་པ་ཆེན་པོ་བྱུང་འདུག་གསུངས། མུ་སྟེགས་གདུག་པའི་སྦྱོར་བ་རབ་ཞི་ཞིང་། །
ཀླ་ཀློ་རྣམས་ཀྱི་མགུལ་པ་དམ་བཅིངས་ཏེ། །མཚོན་ཆ་སྣུན་ཚེ་རླུང་སེམས་དབུ་མར་ཚུད། །
གནོད་པ་མི་མངའ་འོད་གསལ་གྲོགས་སུ་གྱུར། །དེ་ནས་མཆོད་པ་བྱེད་པ་ཞིག་འདུག་ནས་
སློང་དུ་བྱོན་པས། མུ་སྟེགས་བྱེད་ཡིན་པར་འདུག །དཀྱིལ་འཁོར་གྱི་ཕྱོགས་བཞི་ན་ར་
རོག་པོ་རེ་བསད་འདུག །དེར་ཁོང་གྲོས་ཤིག་བྱེད་ཅིང་འདུག་པ་ལ་གསན་པས་གཅིག་
གསོད་གཅིག་ཚོང་ཟེར་གྱི་འདུག །གཅིག་ན་རེ་ཅི་ཡིན་མི་ཤེས། རང་རེ་ལ་ཁ་མཆུ་འོང་
པའི་དཔེ་ཡོད་ཟེར་ཞིང་འདུག །གཅིག་ན་རེ་བཙོང་དུ་མི་བཏུབ་ན། གཉིས་ཀ་གསོད་ཟེར་
གྱིན་གྱེར་འཛུད་མནའ་སྐྱེལ་གྱི་འདུག །དེར་གྲོགས་མཆེད་གཉིས་ཀས་གསོལ་བ་བཏབ།
རྟེན་འབྲེལ་སྒྲིགས། མུ་སྟེགས་ཁ་འཆིངས་མཛད་པས། ནངས་པར་ཁོང་བཞིའི་གྱ་བོ་ཞིག་
མ་འཚོགས་པར། དམོད་པ་འདོར་ཞིང་འདུག་གསུངས། ཡང་ལམ་དུ་སོག་པོའི་ཤི་རྐྱེན་
ཞིག་བྱུང་བ་ལ། རྗེ་རིན་པོ་ཆེས་སྐུད་པ་ཞིག་ལ་སེ་ཆིངས། མདུད་པ་བདུན་མཛད་དེ། སྣ་
གཉིས་ནས་འཐེན་པས་ཁ་ཕྱད་རེ་ལསེ་འདུག་གསུངས། ཛ་ལན་དྷ་ར་ནས་ཞག་ཉི་ཤུ་བྱོན་
པ་ན། ཆུ་ཙན་དན་བྷ་ག་ཞེས་བྱའི། ཤར་ཕྱོགས་ན་རྒྱ་བསྐྱེད་ཀྱི་ནགས་ཚལ་ཡོད་གསུངས།
གནས་དེ་ན་ཞག་གྲངས་ཉི་ཤུ་ནུབ། །ཆུ་ཚན་རྡ་བྷ་གི་ཤར་ཕྱོགས་ན། །མཚོས་རྒྱ་བསྐྱེད་ཀྱི་



-
，
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཐང་ལ་ཉིན་མཚན་ཕྱིན། །ངས་ནི་ཅོ་ལོ་ཞིག་ཀྱང་ཁྱེར་བ་མེད། །ཕོ་ཞེན་ལོག་ཅན་
འཚོགས་པའི་ཡང་རྩེ་ཡིན། །ཞེས་ཀྱང་གསུངས། དེ་ནས་ཡང་བྱོན་པས་ནུབ་ཅིག་རྣལ་
ལམ་ན་བུད་མེད་ཅིག་གིས། མཚོན་མང་པོ་སྐྱེའུ་ཞིག་ཏུ་བཏུམས་ནས། འཇོག་གིན་འདུག་
པ་ཞིག་བྱུང་བས། ནངས་པར་སོག་པོའི་རྟ་པ་བཞི་དང་འཕྲད་ནས། གཅིག་གིས་ཏེལ་
བརྟག་གིས་བསྡིགས་པས་སྙིང་ཟུག་ཙམ་མ་བྱུང་། རྗེ་རིན་པོ་ཆེས་ཐུགས་ངར་བསྐྱེད་ནས།
བརྟུལ་ཞུགས་བཙོངས་པས། རྗེ་རིན་པོ་ཆེ་པ་རང་གི་སྒོམ་ཐག་གིས་མགུལ་ནས་བཅུས་
ནས། ཉི་མ་ཕྱེད་ཀ་ཞིག་བཀྱིགས་སྐུ་བྲང་ལ་རྡོག་ཐོས་སྟེར་བས། སྤྱན་དམར་ལྗིབ་སོང་
ནས། སྤྱན་གྱིས་ཅི་ཡང་མི་གཟིགས་པ་བྱུང་། དེའི་དུས་སུ་རླུང་སེམས་ཨ་ཐུང་ལ་བསྡུས་
པས། དབུ་མ་ཚུད་ནས་མི་རྟོག་པ་ལ་སོང་འདུག །དཔལ་ཡེའི་བསམ་པ་ལ། གྲོངས་འདུག་
བསམ་པ་བྱུང་ཟེར། ་དེ་ནས་དཔལ་ཡེ་ན་རེ། ཉིད་མིག་སྔོ་སེང་བྱས་ཤི་འདུག་སྙམ་པ་བྱུང་
ཟེར་སྐད། དེ་ནས་ཐུགས་ངར་ལངས་ནས་གསུང་དྲག་པོ་བྱོན། ལྟ་སྟངས་དྲག་པོས་
གཟིགས་ཤིང་ཟིལ་གྱིས་མནན་པས། སོག་པོ་དེ་སོང་ནས་ཁ་འདར་ཕད་ཕད་འདུག །སོག་
པོའི་གྲོགས་རྣམས་ན་རེ། འདི་བསདེ་དང་མི་འཆི་བར་འདུག །འདི་འདྲ་བའི་གྲུབ་ཐོབ་ལ་
གནོད་པ་བྱས། ཁྱོད་ལ་ཇི་འདྲ་ཡོང་ངམ། ཁྱོད་ཀྱི་བུ་སྨད་ལ་ཇི་འདྲ་ཡོང་ངམ་ཟེར་གྱིན་
འདུག །ཁོ་ལ་རྣལ་པོ་མ་བྱུང་ཡོད་དམ་སྙམ་གསུངས། ཨིནྡྲ་ནི་ཞེས་བྱ་བ་དེ་ནས་ཉི་མ་
གཅིག་གིས་འབར་མི་ལ་ཞེས་པར་སླེབས། དེ་ནས་སིལ་བ་ཞེས་བྱ་བར་སླེབས། དེ་ནས་
སོག་པོའི་ཡུལ་དུ་སླེབས་ཏེ། ཡུལ་དེའི་མིང་ནི་བརྗེད་འདུག་གསུངས། ས་དེ་མན་ཆད་རྒྱ་
གར་དང་སོག་པོ་འདྲེས་པའི་ཡུལ་དུ་འདུག་སྟེ། ཡུལ་ལ་ལ་སིན་རྡུ་ཟེར་བ་རྒྱ་གར་གྱི་ས་ཆ་
ཡོད། ལ་ལ་ན་མུ་སུར་མེན་ཟེར་བ་སོག་པོ་ཡོད་གསུངས། ལ་ལ་ན་གཉིས་ཀར་ཡང་ཡོད་
གསུངས། ཐང་ལ་ཡོད་པའི་མི་ཐམས་ཅད་འོ་སྐོལ་ལ་ངོ་ལྟ་བར་འདུག་གསུངས། དེ་ནས་
ཉི་མ་གཅིག་གིས་གྲོང་གཅིག་སླེབས་ཤིང་འདུག་སྟེ་མིང་བརྗེད་འདུག་གསུངས། དེ་ནས་ཁ་
198 ་ ་ ་
་
་



ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག
ར་ཞེས་བྱ་བ་དང་། རོ་ཙ་ན་ཧུ་གྲི་ནས་ཚྭ་ཚོང་ལམ་དུ་འདུག །གཞུང་ལམ་ཁྲལ་ཆེར་ན་
ཆེའི་ཡུལ་གཞུག་ཡིན་ཟེར་བ་གཙང་པོ་ཞིག་འདུག །ཆུ་དེ་བརྒལ་བ་ན་གྲོང་ཁྱེར་ཆེན་པོ།
སྲ་ཧོ་ར་ཞེས་བྱ་བ་འབུམ་ཕྲག་བདུན་ཅུ་ཡོད་པ་འདུག །གྲོང་ཁྱེར་དེའི་དཔོན་པོ་ནི་སོག་པོ་
མ་ལིང་ཀར་ཟེར་བ་འདུག །གྲོང་ཁྱེར་དེ་ནས་ཉིན་གཅིག་ཕྱིན་པ་ན། ན་བུ་ཏྲེ་ཞེས་ཟེར་བ་
སྨན་ཚེའི་རི་བོ་ཆེན་པོ་འདུག །རི་དེ་ན་ཁ་ཆེ་དང་ཨོ་རྒྱན་ད་མ་བོ་ཞེས་བྱ་བ་དང་། མགོ་ཛྷ་
ར་ཞེས་བྱ་བ་དང་། རྡོ་ཀུ་ར་ཞེས་བྱ་བ་དང་། ཛ་ལན་དྷ་ར་རྣམས་ཀྱིས་ཚ་འགྲོ་བ་ཡིན། ཛ་
ལན་དྷ་རར་ཡང་། རི་བོ་ན་ཧུ་གྲི་ནས་ཚྭ་ཚོང་པ་མང་པོ་འོང་ཞིང་འདུག །དེ་རྣམས་དང་
འགྲོགས་ནས་ཕྱིན་ཙ་ན། ཚྭ་འོང་པ་དེ་གཞུང་ལམ་དུ་འདུག །གཞུང་ལམ་ནི་འཇིགས་པ་
ཉུང་ཞིང་འཚོ་བ་མོད་ལ་གྲོགས་ཀྱང་མོད་པར་འདུག །ཚོང་འདུས་དང་ཕལ་ཆེར་ན་
འདུག །དེའི་བར་ལ་ལམ་བདེ་གསུངས། ཚྭ་དེ་རི་དེ་ནས་ཉི་མ་གཅིག་གིས་བྷ་ཏྲ་ལ་ཞེས་བྱ་
བར་སླེབས། ཆུ་དེ་ནས་ཞག་ལྔ་ནུབ་ཏུ་ཕྱིན། ནའུ་ཏྲི་སྨན་ཚའི་རི་བོ་ཡོད། སྨན་ཚ་རྡོག་པོ་
ཞིག་ཀྱང་ཁྱེར་བ་མེད། ཕོ་ཞེན་ལོག་ཅན་འཚོགས་པའི་ཡང་རྩེ་ཡིན། གསུངས། སྨན་ཚ་རི་
བོ་དེ་ནས་ཉི་མ་གཅིག་གིས་བྷ་ཏྲེ་ལ་ཞེས་བྱ་བར་སླེབས། དེ་ནས་ཉི་མ་གཅིག་གིས་མ་ལ་
ཀོ་ཏྲར་སླེབས། ཡུལ་དེར་ར་ནི་རེ་བུ་ཛེ་ཏིར་བྷིར་ཞེས་བྱ་བ་ལ་བསླངས་ནས་ཁ་ཟས་དང་།
ལམ་རྒྱགས་དང་། གྱོན་རྒྱུ་ལ་སོགས་པ་སྟེར་གྱི་འདུག །དེ་ན་རྒྱལ་པོ་ཧུ་ལ་ཧུའི། གཙུག་
ལག་ཁང་བཞེངས་ཀྱིན་འདུག །གྲོང་ཁྱེར་དེ་ནི་མུ་ཏིག་འབྱུང་བའི་རྒྱ་མཚོའི་སྒོ་ཡིན་ཞིང་།
རྩི་བོ་ཆེ་ཡང་དེ་ན་སྐྱེ་བ་ཡིན་གསུངས། དེ་ནས་ཞག་གསུམ་ནུབ་ཏུ་ལམ། །མཁར་མ་ལ་ཀོ་
ཏྲའི་གྲོང་ཁྱེར་ན། །རིན་ཆེན་མུ་ཏིག་འབྱུང་བ་རྒྱ་མཚོའི་སྒོ། །སྨན་རྩི་བོ་ཆེ་ས་ལ་སྐྱེ་བ་ཡོད། །
ངས་ནི་གཅིག་ཀྱང་ཁྱེར་བ་མེད། །ཕོ་ཞེན་ལོག་ཅན་འཚོགས་པའི་ཡང་རྩེ་ཡིན། །ཞེས་
གསུངས། དེ་ནས་བྱང་ནུབ་ཏུ་ཞག་ལྔ་ཕྱིན་པ་ན། རུ་ཀ་ལ་ཞེས་བྱ་བའི་ཡུལ་ཡོད། གྲོང་དེ་
ན་ར་ནི་པོ་ཧྲི་ཞེས་བྱ་བས་ལམ་རྒྱགས་སྟེར་བ་ཡོད། དེ་ནས་ཞག་བཞི་ར་ཛ་ཧུར་དེ་ཨོ་རྒྱན་
གྱི་གནས་སུ་འཇུག་པའི་སྒོ་བཞི་ཡོད་པའི་གཅིག་ཡིན་ལ། གཞན་ཡང་ནི་ལི་བ་ཞེས་བྱ་བ་ ་
199



གངས་ཅན་སྐྱེས་མའི་དཔེ་ཚོགས་ལས།
ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དང༌། པུ་ཤོ་རི་བྱ་བ་དང་། ཀ་ལོ་ཀ་ཝེ་བྱ་བ་ཡོད་གསུངས། ཨོ་རྒྱན་སྤྲུལ་པའི་གནས་
མཆོག་དེར་ཆེས་ནས། སླར་ཡང་ཕྱགས་མ་ཕེབས་བར་ལ། བདུད་ཐེབས་བདུན་ཅུ་རྩ་
གྲངས་ཤིག་བྱུང་། ཁྱད་པར་དུ་བུད་མེད་ཀྱིས་སྟེར་བ་མང་། དེ་ཆོས་རྗེ་རིན་པོ་ཆེ་རྒོད་ཚང་
པའི་དྲུང་དུ། ཇོ་མོ་ཚོ་བརྡུང་པའི་རྣམ་སྨིན་དུ་འདུག །འོན་ཀྱང་ང་རང་ལ་འདོད་པ་མེད་
པར། ཆོས་རྗེ་རིན་པོ་ཆེ་དང་བསྟན་པའི་ཞབས་ཏོག་ལ་བསམ་པས། ངས་བེར་ཀ་བརྒྱབ་
པ་ཐམས་ཅད་ཀྱིས། ནད་གདོན་ཞི་བར་བྱུང་བ་ཡིན་གསུངས། ཨོ་རྒྱན་གནས་སྒོ་ར་ཛ་ཧུར་
ཞེས་པར། །འབྲས་ཆན་གསོལ་འཕྲོ་འབུ་དང་གྲོག་མར་སྣང་། །ཆུ་བོ་སིནྡྷཱའི་འགྲམ་དུ་བར་
ཆེད་རྣམས། །དཔག་མེད་སྣང་བ་བྱིན་རླབས་སྟོབས་ཀྱིས་ཞི། དེ་ནས་ར་ཛ་ཧུར་ཞེས་བྱ་བ་
གྲོང་ཁྱེར་དེར་བསོད་སྙོམས་མཛད་ནས། འབྲས་ཆད་གསོལ་བ་དགོངས་པས། གྲོག་མར་
གྱུར་ནས་གསོལ་དུ་མ་བཏུབ། ཡང་ཐེངས་ཤིག་འབུ་རུ་གྱུར་ནས་གསོལ་དུ་མ་བཏུབ་པ་ ་
བྱུང་གསུངས། དཔལ་ཡེས་སྐྱུག་བྲོ་ནས་གསོལ་བ་མ་བྱུང་བས། བར་ཆད་ལ་འཆོར་གྱི་མི་
ཐུབ་པ་བྱུང་། ངས་མིག་བཙུམ་ཟོས་པས། ལྷག་མ་འབྲས་དང་རྒུན་འབྲུམ་དུ་སོང་འདུག །
གྲོང་ཁྱེར་དེའི་ནུབ་ཕྱོགས་ན། སིནྡྲ་ཞེས་བྱ་བའི་ཆུ་བོ་ཆེན་པོ་འབབ་སྟེ། ཆུ་བོ་དེ་ནི་ཆུ་བོ་
བཞིའི་གྱ་བ། གངས་ཏི་སེའི་རྒྱབ་སེངྒེའི་ཁོག་པ་ནས་འབབ་སྟེ། མང་ཡུལ་ནས་བྱུང་ཟངས་
དཀར་དང་། སྤུ་ཧྲེང་གི་ཆུ་རྣམས་བསྡུས་ནས་ཁ་ཆེའི་བྱང་། བྲུ་ཤའི་ཡུལ་དུ་བྱུང་སྟེ། སྟག་
གཟིག་གི་ཡུལ་ནས་སོང་ནས། ཨོ་རྒྱན་གྱི་ཡུལ་དུ་སོང་བ་ཡིན་ཞེས་ཟེར་རོ། ། ། །
ཆུ་བོ་དེའི་རྩར་ཅུང་ཟད་མ་སླེབ་པའི་སར་སྙེལ་མཛད་དེ། ཅུང་ཟད་གཟིམས་ནས་
བཞུགས་པས། དཔལ་ཡེ་ན་རེ། སློབ་དཔོན་ཇོ་བཙུན་བཞེངས་དང་། ནམ་མཁའ་ནས་ཆུ་
ཡ་གི་ཙམ་བྱུང་གསུངས། དེར་བཞེངས་ནས་གཟིགས་པས། གཙང་པོ་ནམ་མཁའ་ལ་འགྲོ་
ཞིང་འདུག །གནམ་ས་བླ་ལོག་བརྒྱབ་ནས་འདུག །སྤྱན་ཡང་མི་གསལ་བར་གྱུར་ཏེ། གོམ་
པ་འཁྱོར་གྱི་འདུག་པས། དཔལ་ཡེ་ན་རེ། གནམ་ས་བླ་ལོག་བརྒྱབ་འདུག །འུ་ཅག་ལ་
200 .



ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག །
འདི་འདྲ་འོང་པ་ཟེར། རྗེ་རིན་པོ་ཆེའི་ཞལ་ནས། ངེས་པར་བླ་ལོག་བརྒྱབ་ན། གྲོང་ཁྱེར་
ཀུན་ཏུ་ཀུ་ཅོ་ལྡངས་ཏེ། ཅི་ཡང་མི་འདུག་པས། འོ་སྐོལ་རང་གི་འཁྲུལ་སྣང་དུ་འོང་ཞེས་
གསུངས། དེ་དུས་སོག་པོའི་རྟ་པ་ཀུན་གླུ་ལེན་ཞིང་སྤྱི་གཙུག་ཏུ་འགྲོ་བཞིན་འདུག །དེས་
དེའི་ཉིན་ཕན་ཚུན་གཅིག་ལ་གཅིག་འཇུས་ཏེ་ར་ཛ་ཧུར་ལོག་ནས། གཞན་དུ་ཕྱིན་ན་འཚོང་
དུ་འོང་ངོ་ཞེས་གསུངས་ནས། གྲོང་ཁྱེར་གྱི་མཐའ་མར་ཕག་ཚང་གཅིག་ཏུ་བཞུགས་པས།
དཔལ་ཡེ་ལ་གཡས་ཕྱོགས་ན་མར་རྟ་པ་མང་པོ་རྒྱུག །གཡོན་ན་མར་བུད་མེད་མང་པོ་ཤོན་
རྩེ་བའི་སྣང་བ་བྱུང་། རྗེ་རིན་པོ་ཆེ་ན་རེ། རྩ་རོ་རྐྱ་གཉིས་སུ་རླུང་ཤོར་བའི་སྣང་བ་ཡིན་
གསུངས། ལུས་ནད་ཅིག་བཅོས་པས་ཕན་དུ་སོང་། གཞན་ཡང་སྣང་བ་ལ། འདི་འཆར་
དང་འདི་མི་འཆར་མེད་པ་བྱུང་། དེའི་དུས་གྲོགས་མཆེད་གཉིས་ཀའི་ཞལ་ནས། རྣག་ཁྲག་
སྙིམ་པ་རེ་ཙམ་བསྐྱུགས་པ་བྱུང་། དེ་ཙ་ན་ནང་གི་ནད་དག་པའི་རྟགས་སུ་འདུག་གསུངས།
དེའི་སང་བསོད་སྙོམས་སློང་པ་ཙམ་ཡང་མ་བྱུང་། ཡང་གཅིག་ལ་གཅིག་འཇུས་ནས་ཆུ་བོ་
སིནྡྷའི་གྲུ་ཁར་བྱོན་པས། ཆུ་བོ་དེའི་སྒྲ་གྲགས་པ་ཙམ་གྱིས། རྗེ་རིན་པོ་ཆེ་པ་གདངས་སུ་
སོང་། དཔལ་ཡེ་ནི་སླར་ཐུར་སོང་ནས། གྲུ་ནང་དུ་ཡང་རྗེ་རིན་པོ་ཆེ་པས་འཇུ་དགོས་པར་
བྱུང་། གཉན་པ་གྲུ་ཐོངས་གསུངས་པས། གྲུ་བཏང་པས་ཆོག་སྟེ་ཆུ་ཕ་གིར་སླེབ་པ་དང་།
ཁྱེད་གཉིས་ཧོར་དུ་འདུག་ཟེར་ནས་གསོད་དུ་འོང་ཟེར། གསོད་པས་མི་འཇིགས་ཀྱི་གྲུ་
ཐོངས་གསུངས་པ་སྟེ། ཆུ་ཕ་གིར་སླེབ་པ་དང་། དཔལ་ཡེའི་ཁམས་ཀྱང་དྲག་ཏུ་སོང་སྐད།
ཆུ་དེ་ཕན་ཆད་ཨོ་རྒྱན་གྱི་ས་ཆ་ཡིན་ཏེ། ཨོ་རྒྱན་གྱི་ས་ཆ་དེ་ལ་གྲོང་ཁྱེར་ཆེན་པོ་ཁྲི་ཕྲག་
དགུ་ཡོད་པར་གྲགས་པ་ཡིན། ས་ཆ་དེར་སླེབ་ཙ་ན། དྷི་མ་ཐ་ལ་ན་མ་རྟོགས་པ་གཞན་ལ་
ཨོ་རྒྱན་མི་ཟེར་བར་འདུག་ཟེར། དེ་དུས་ན་ཨོ་རྒྱན་གྱི་རྒྱལ་ཁམས་དེ། ཧོར་གྱི་བཅོམ་མ་
ཐག་ཏུ་འདུག་གསུངས། ཀ་ལ་པུར་ཞེས་བྱ་བའི་གྲོང་ཁྱེར་དུ། །མི་སྲུན་སྐྱེ་བོའི་ཚོགས་ནི་དུ་
མ་ཡིས། །ཧོར་གྱི་ཉུལ་མ་ཡིན་ཞེས་རྡོ་ཆར་ཕབ། །དེ་ཚེ་བདུད་རྩིའི་རྒྱུན་ཕབ་བདེ་བར་
་
201



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
འབྱོར། །ཆུ་བོ་དེ་དང་ཉེ་བ་ན། གྲོང་ཁྱེར་ཀ་ལ་པུར་ཞེས་བྱ་བ་འདུག །དེར་སྲོད་ལའི་དུས་
སུ་བྱོན་པས། ཧོར་གྱི་ཉུལ་མར་འདུག་ཟེར་ནས། གྲོང་དེའི་ཕོ་མོ་ཐམས་ཅད་ཀྱིས་རྡོ་ཆར་
ཕབ། ཤིང་སྡོང་གཅིག་གི་གསེབ་ཏུ་ཡིབ་ནས་བཞུགས་པས་ས་སྲོས་ནས། རང་རེའི་གྲོང་
ལས་འགྲོ་ས་མེད་ཟེར་ནས་རང་རང་གི་ཁྱིམ་དུ་སོང་ངོ༌། ། ་་
དེའི་མཚན་མོ་ཆར་པ་ཆེན་པོ་ཞིག་བྱུང་སྟེ། མི་རྣམས་ཀྱང་ཕྱི་ན་མེད། ཁྱི་རྣམས་ཀྱང་
མི་ཟ་བར་འདུག་ནས། སྲང་ཁ་ན་ཡར་བྲོས་ནས་བྱོན་པས་མ་ཚོར། ཨོ་རྒྱན་ནང་གི་སྟག་
གཟིག་ཡིན་ཞེས་གསུངས། ཨོ་རྒྱན་ན་ཧོར་ལ་སྟག་གཟིག་ཟེར་བ་ལགས་སྐད། དེ་ནས་
བྱོན་པས་སྔར་ཧོར་ལ་བྲོས་ནས། རང་རེའི་ཡུལ་དུ་སླར་ལྡོག་པའི་བཟའ་མི་གཉིས་ཀྱི་བུད་
མེད་དེས་བུ་ཆུང་ཞིག་ཁུར། བོ་གླང་ར་ལུག་ཚན་ཞིག་དེད་ནས་འགྲོ་བཞིན་འདུག་པ་ལ།
ངེད་བོད་ཀྱི་ཆོས་པ་ཨོ་རྒྱན་སྐོར་དུ་འགྲོ་བ་ཡིན། ཁྱེད་ལ་འབབ་པ་ཡིན་གསུངས་པས། དྷི་
མ་ཐ་ལོ་མན་ཆད་ངས་སྐྱེལ་མ་ཐུབ་ཀྱིས་དེ་བཞིན་བྱའོ་ཟེར། དེར་རྗེ་རིན་པོ་ཆེ་པས། ཁོའི་
བུ་ཆུང་ཁུར་ནས། ར་ལུག་འདེད་རོགས་མཛད་ནས་བྱོན་པས། དཔལ་ཡེ་ན་རེ། ཁོས་མ་
ལོངས་པའི་ཚིག་འདྲ། ཉིད་ཀ་ལ་འདི་འདྲའི་མི་ཟེར་ཞིག་ཡོད་ན་ཟེར་སྐད། ཁོ་པ་ཧོར་
གྱིས་བསད་པ་རྣམས་ལ་ཕ་མ་ཕངས་ཟེར། མྱ་ངན་སོང་པ་འདྲ། མ་བསད་རྣམས་ལ་ཧོར་
གྱིས་ཐོ་བྱུང་ངམ་ཟེར་འགྲོ་བཞིན་འདུག །ཁོ་པས་བུ་ཆུང་ཁུར་པས། སྟག་གཟིག་ཡིན་ཟེར་
བ་ཡང་མ་བྱུང་གསུངས། ཆུ་བོ་སིནྡྷ་བརྒལ་ནས་ཉི་མ་གཅིག་གིས་བྷ་སོ་བ་ཞེས་བྱ་བར་
སླེབས། དེ་ནས་བྷ་ས་ཞེས་བྱ་བ་སླེབས། དེ་ནས་ཉི་མ་གཅིག་གིས་ཀ་ཀོ་ཀ་ཞེས་བྱ་བར་
སླེབས་ཏེ་གྲོང་ཁྱེར་དེ་ནི་མི་ཐམས་ཅད་དགེ་སེམས་ཆེ་བ་འཚོ་བ་མོད་པ་སིནྡྷ་ར་འབྱུང་བ་
འདུག་གོ། །གྲོང་དེ་ནས་ཟླ་གཅིག་ནུབ་ཏུ་ལམ། །ཆུ་བོ་སིནྡྷ་བརྒལ་བའི་ནུབ་ཕྱོགས་ན། །
ཀོ་ས་ཀའི་གྲོང་ཁྱེར་ན། །རྫས་སིནྡྲ་འབྱུང་པའི་ཕོ་བྲང་ཡོད། །ངས་ཀྲི་ཀ་གཅིག་ཀྱང་ཁྱེར་
བ་མེད། །ཕོ་ཞེན་ལོག་ཅན་འཚོགས་པའི་ཡང་རྩེ་ཡིན། །གསུངས། དེ་ནས་སྔར་གྱི་སྐྱེལ་མ་
202



ཨོ ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག་
དེས་ཁོའི་ཡུལ་དུ་སྟོན་མོ་བཟང་པོ་བྱས། སྐྱེལ་མ་བྷོ་ནེ་ལེ་ཞེས་བྱ་བར་ཉི་མ་གཅིག་བར་དུ་
བཏང་ཞིང་། དེ་ཕན་ཆད་དུ་ཁོ་ཡི་ཡི་གེ་མི་དང་འདི་ས་ཆ་འདིའི་བར་དུ་སྐྱོལ་ཞེས་པ་བཏང་
པས། དྷི་མ་ཐ་ལའི་གྲོང་ཁྱེར་དུ་ལེགས་པར་བསྐྱལ་ལོ། །བྷོ་ནེ་ལེ་ནས་སིང་ང་བོ་ཞེས་བྱ་
བར་སླེབས་སོ། །དེ་ཡན་ཆད་ལ་སོགས་པ་ཐ་ཞེས་ཟེར་ཏེ། འབྲས་ས་ལི་བཟང་པོ་དང་།
ཤིང་ཏོག་རིགས་ཐ་དད་པ་བཟང་པོ་མང་པོ་སྐྱེ་བ། འབྲུ་སྣ་ཚོགས་སྨིན་པ། རྩྭ་འཇམ་པོ་རྨ་
བྱའི་མགྲིན་པ་ལྟར་སྔོ་ཁྱེར་བས་ཁྱབ་པ། མེ་ཏོག་ཁ་དོག་དང་དྲི་ཕུན་སུམ་ཚོགས་པ་དཔག་
ཏུ་མེད་པ་སྐྱེ་བ། ཤིང་ལྗོན་པ་རི་དྭགས་ཐ་དད་པ་དུ་མས་གང་བ་ཡིན་ནོ། །དེ་ནས་ཨོ་རྒྱན་གྱི་
ཆུ་འགོ་དར་མ་འབར་བ་ཞེས་བྱ་བ་ཞིག་ཡོད་དོ། །
་ཨི་ལོ་སྤར་པ་ཏ་ཞེས་བྱ་བའི་རིའི་ནང་ན། དཔལ་ལྡན་ཤཱཀྱ་སེངྒེ་ཡི། ཆོས་ཀྱི་ཕུང་པོ་
སྟོང་ཕྲག་བརྒྱད་ཅུ་རྩ་བཞི་བཞུགས་པའི། གཏེར་མཛོད་གཞལ་མེད་ཁང་མཛེས་པ། ཉིན་
མོར་བྱེད་པའི་གཟི་བརྗིད་དང་མཚུངས། རབ་ཏུ་འཇིགས་པའི་ཁྲོ་བོས་གང་གི་སྒོ་བསྲུང་
ཞིང་། མཁའ་འགྲོའི་ཚོགས་རྣམས་དཔག་ཏུ་མེད་པ་འདུས་ནས། ཕྱི་ནང་གསང་བའི་
མཆོད་པ་འབུལ་བ་གཟིགས། གྲོང་ཁྱེར་དེའི་ཤར་ཕྱོགས་ན་ཨི་ལོ་སྤར་པ་ཏ་ཞེས་བྱ་བ་
ཡོད་དེ། རི་དེ་ནི་འཛམ་བུ་གླིང་གི་གྲུབ་པའི་རི་བོ་ཐམས་ཅད་ཀྱི་མཆོག་ཏུ་གྱུར་པ་ཡིན་ཞིང་།
ཁྱད་པར་དུ་ས་ལ་སྐྱེ་བའི་སྨན་གྱི་རིགས་ཐམས་ཅད་དེར་མི་སྐྱེ་བ་མེད་ཅེས་ཟེར་རོ། །
གཞན་མེ་ཏོག་དང་། རྩྭ་དང་། ཤིང་ལྗོན་པ་དཔག་ཏུ་མེད་པས་མཛེས་པར་བྱས་པ། རྒུན་
འབྲུམ་གྱི་ནགས་ཚལ་དང་ལྡན་པ། ཤཱ་རམ་བྷ་ལ་སོགས་པའི་རི་དྭགས་ཡིད་དུ་འོང་བས་
གང་བ། གཅན་གཟན་དཔག་ཏུ་མེད་པས་གང་བ། བྱ་རྣམ་པ་སྣ་ཚོགས་ཀྱིས་སྐད་ཡིད་དུ་
འོང་བའི་སྒྲ་སྒྲོག་པ། གྲུབ་པ་ཐོབ་པའི་རྣལ་འབྱོར་པ་དུ་མ་གནས་ཤིང་། ཁྱད་པར་དུ་རྣལ་
འབྱོར་པ་མཐིང་ནག་སྐྱ་སྤྱི་བོར་བཅིངས་ནས་རལ་པའི་ཐོར་ཚུགས་འཆང་བ། མདའ་དང་
གཞུ་འཛིན་ཞིང་སྦྲུལ་བྲམ་གྱི་ག་ཤ་བྱས་པ། རེས་འགའ་ནི་ཤིང་ལྗོན་པ་ཐོད་དུ་བྱས་པ་ཞིག་
-203



ལ
གངས་ཅན་སྐྱེས་མའི་དཔེ་ཚོགས་ལས། .: ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གནས་ཏེ། སྐལ་བ་དང་ལྡན་པོ་རྣམས་རྗེས་སུ་འཛིན་པར་བྱེད་དོ། །ཞེས་ཟེར་རོ། །རི་དེའི་
ནང་གཞལ་ཡས་ཁང་དུ་མ་ཡོད་པ་ན། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ཡོད་པ་ལ། ཡེ་
ཤེས་ཀྱི་མཁའ་འགྲོ་མ་དཔག་ཏུ་མེད་པ་འདུས་ནས་ཚོགས་ཀྱི་འཁོར་ལོ་མཛད་ཅིང་
འདུག །གཞལ་མེད་ཁང་དེའི་སྒོ་རྣལ་འབྱོར་པ་དམར་པོ་ཉི་མའི་འོད་ཟེར་ལྟ་བུ་ཡོད་པ་
ཞིག་གིས་སྲུང་ཞིང་འདུག །གསང་བའི་བདག་པོའི་ཏིང་ངེ་འཛིན་གྱིས་སྒོ་སྲུང་དེ་ཟིལ་གྱིས་
མནན་ལ། གསང་སྔགས་བཀའི་གཏེར་མཛོད་གཟིགས་དགོངས་པར་ཟིལ་གྱིས་མ་ནོན།
གཞན་གང་ཡང་ཟིལ་གྱིས་མ་ནོན་པ་མ་བྱུང་གསུངས། དེ་ནས་ཞག་བདུན་ནུབ་ཏུ་ལམ། ཁ་
རག་པ་རྣ་ཨི་ལོ་པ་ལ། རི་དྭགས་ཤྭ་རམ་བྷ་རི་ལ་ཁྲོལ་བ་དང་། རྒུན་འབྲུམ་ནགས་ཚལ་
འཐིབ་པ་ཡོད། ངས་རྫས་ལ་ཞེན་པ་བྱས་པ་མེད། ཕོ་ཞེན་ལོག་ཅན་འཚོགས་པའི་ཡང་རྩེ་ ་ ་
ཡིན། ཞེས་གསུངས། ཨིནྡྲ་བྷོ་ཏིའི་ཕོ་བྲང་རའི་མཁར། །སྔོན་གྱི་བག་ཆགས་མ་ལུས་སད་
གྱུར་ཅིང་། །མི་སྲུན་སྡུག་པའི་མཁའ་འགྲོའི་བར་ཆད་རྣམས། །ཏིང་འཛིན་སྟོབས་ཀྱིས་ཞི་
བ་ཉིད་དུ་མཛད། །དེ་ནས་ཉི་མ་ཕྱེད་དང་གཉིས་ཀྱིས་རའི་ཁ་ཟེར་ཁར་སླེབས་སོ། །རའི་ ་
ཁ་དེ་ནི་རྒྱལ་པོ་ཨིནྡྲ་བྷོ་ཏིའི་ཁབ་ཀྱི་ཤུལ་ཡིན་ཟེར། ད་ལྟ་གྲོང་གཉིས་སུ་ཆད་ནས། མི་ ་
ཁྱིམ་དྲུག་ཅུ་ཙམ་འདུག །གཅིག་ན་བཞི་བཅུ་ཙམ་འདུག །དེའི་བྱང་ན་མ་གྷ་ལ་འོར་ཞེས་
བྱ་བ། རྒྱལ་པོ་ཨིནྡྲ་བྷོ་ཏིས་བཞེངས་པའི་གཙུག་ལག་ཁང་ན། སྟོན་པ་ཡང་དག་པར་
རྫོགས་པའི་སངས་རྒྱས་དང་། སྒྲོལ་མ་དང་། འཇིག་རྟེན་དབང་ཕྱུག་ལ་སོགས་པའི་སྐུ་རྡོ་
ལས་གྲུབ་པ་བཞུགས་ཟེར་ཏེ། རྗེ་རིན་པོ་ཆེས་ནི་རྒྱང་ནས་གཟིགས་པ་ལས་དེར་མ་བྱོན་
གསུངས། སྤྱིར་ཡང་ཨོ་རྒྱན་གྱི་ཆ་དེ། བག་ཆགས་འཐུག་པར་འདུག །ས་ཆ་དེ་སྐྱེ་བ་
བླངས་པ་འདྲ། ཁྱད་པར་རའི་ཁ་དེ་རྗེ་རིན་པོ་ཆེ་ཡི་འཁྲུངས་ཡུལ་ནས་ཟླུམ་པས་ཀྱང་། ་་
བག་ཆགས་འཐུག་པར་འདུག་གཞན་གྱིས་བརྙས་པ་བྱས་ཙ་ན། ས་ཆ་འདི་ང་ཡི་ཡིན་ཏེ་
སྙམ་པ་བྱུང་། རྒྱལ་པོ་ཨིནྡྲ་བྷུ་ཏིའི་ཁབ་ཀྱི་ཤུལ། སོ་ཕག་གི་ཕུང་པོ་མཐོང་ཙ་ན། ངའི་ཡིན་
204
བྱ་བ། སྤྱིའི་སངས་རྒྱས་དང་། རྗེ་རིན་པོ་ཆེས་ནི་རྒྱན་འབྱུག་པར་འདུག
204



ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག་
པ་ལ་སྙམ་པ་བྱུང་གསུངས། ཨོ་རྒྱན་གྱི་ཡུལ་གྱི་ས་ཆ་དེར། ཐ་མལ་གྱི་རྟོག་པ་མཁྱེན་པ་རེ་
བྱུང་ཙ་ན། ཤ་ཟའི་མཁའ་འགྲོ་མ་རྣམས་མདུན་དུ་རོང་སླེབས་ནས་ཟ་བ་ཡིན་གྱི་འདུག །
དཔལ་གསང་བའི་བདག་པོའི་ཏིང་ངེ་འཛིན་གསལ་བཏབ་ནས། ཁྱེད་ང་ཡིས་བཟའི་བྱས་
ཙ་ན་མིག་སླེབ་བྱས་ནས། ཞོ་ལོ་ལོ་བྲོས་འགྲོ་བཞིན་འདུག །བུད་མེད་དེ་རྣམས་ཀྱིས་སྟག་
གཟིག་དང་། ཅེ་སྤྱང་དང་། བྱི་ལ་ལ་སོགས་པ་སྤྲུལ་བསྒྱུར་ཤེས་ཤིང་འདུག །གྲུབ་ཆེན་ལ་བ་
པའི་དགོན་པ་རུ། ཁྱོད་ཉིད་པའི་དབང་ཕྱུག་རྒྱལ་པོ་གང་། ཨིནྡྲ་བྷོ་ཏིར་གྲགས་པ་ཡིན་ནོ་
ཞེས། མཁའ་འགྲོ་མ་ལས་དངོས་སུ་ལུང་བསྟན་ཐོབ། རའི་ཁའི་ཙ་ན་ཆུ་ཕྲན་མིས་རྒལ་
བས་ཐོར་ཙམ་ལྷོར་བལྟས་ནས་འབབ་ཀྱི་འདུག །ཆུ་དེ་བརྒལ་བ་དང་བྲག་སྣ་ཞིག་ན།
གྲུབ་ཐོབ་ཆེན་པོ་ལ་བ་པའི་དགོན་པ་ཡོད། དེའི་སྟེང་ན་མར་མཁའ་འགྲོ་མས་རྡོ་ཡི་སེར་བ་
ཕབ་པ་ལས། སློབ་དཔོན་ལ་བ་པས་སྡིགས་མཛུབ་མཛད་དེ་ཧཱུྃ་ཞེས་གསུངས་པས། རྡོ་
ནམ་མཁའ་ལ་ཆགས་པ་ཡིན་ཟེར་སྒྲ་ཙམ་ཞིག་འདུག །དེ་ནས་སློབ་དཔོན་གྱིས་མཁའ་
འགྲོ་མ་རྣམས། ལུག་ཏུ་བྱིན་གྱིས་བརླབས་པས། ནངས་པར་ཡུལ་དུ་བུད་མེད་གཅིག་ཀྱང་
མ་བྱུང་བར། སྐྱེས་པ་རྣམས་འཚོགས་ཏེ་བལྟས་པས། སློབ་དཔོན་ལ་བ་པས་ལུག་འཚོ་
ཞིང་བལ་བྲེགས་ནས། ལ་བ་མཛད་དེ་སྐུ་ལ་མནབས་པས་ལ་བ་པ་ཞེས་གྲགས་སོ། །
ས་དེར་སྐྱེས་པ་རྣམས་ཀྱིས། ཕྱག་བྱས་ཏེ་བཟོད་པར་གསོལ་ནས་གཏོང་བར་ཞུས་
ནས། སློབ་དཔོན་གྱི་ཞལ་ནས་ཆད་པ་ཁས་ལེན་ནམ་གསུངས། ཆད་པ་ནི་སློབ་དཔོན་རང་
མཁྱེན་ཞུས་པས། ལྷམ་མགོ་ལ་གོན་པ་དང་། སྣ་བུག་སྣ་འཇུ་འཛུད་པ་དང་། སྦྲུལ་གྱི་ག་ཤ་
འཛུད་པ་རྣམས་ཆད་པར་བརྩལ་བ་ཡིན་ཟེར་ཞིང་། ཆད་པ་གསུམ་པོ་དེ་ད་ལྟ་ཡང་ཡུལ་
ཁྲིམས་སུ་སོང་ནས་འདུག་གསུངས། དེར་བུད་མེད་གཅིག་ན་རེ། རྗེ་རིན་པོ་ཆེ་ལ་ཁྱོད་
ཨིནྡྲ་བྷོ་དྷི་ཡིན་ཞེས་ཟེར་བྱུང་གསུངས། ཉེ་གནས་ཤེས་རིན་གྱིས། ཨིནྡྲ་བྷོ་དྷི་དང་། ལ་བ་
པ་དུས་མཚུངས་པ་མ་ལགས་ཞེས་པས། ཨིནྡྲ་བྷོ་དྷི་ཆེན་པོ་དང་། དུས་མཚུངས་པ་འདུག །
205



གངས་ཅན་སྐྱེས་མའི་དཔེ་ཚོགས་ལས། ། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གཞན་ཡང་ཨིནྡྲ་བྷོ་དྷི་གཉིས་བྱུང་འདུག །དེའི་གཅིག་རང་ཡིན་པ་འདྲ་གསུངས། ང་ཆུང་
བ་ཡིན་པ་འདྲ། རའི་ཁ་ཚུད་ཆད་འཕྲ་མེན་གྱི་གླེང་དུ་འདུག །བུད་མེད་ཐམས་ཅད་རང་
གང་འདོད་ཀྱི་ལུས་སུ་བསྒྱུར་ནུས་པ། སྐྱེས་བུ་ཐམས་ཅད་ཀྱི་མདངས་དང་སྲོག་འཕྲོག་པ་
ལ༑ མཐུ་ཐོགས་ཎ་ཤ་དང་ཁྲག་ལ་མངོན་པར་དགའ་བ་ཡིན་གསུངས། ཨོ་རྒྱན་རང་བྱུང་
གནས་ཀྱི་སྙིང་པོ་མཆོག །དྷི་མ་ཐ་ལར་མཁའ་འགྲོའི་ཚོགས་ཀྱིས་བསུ། །བརྡ་དང་བརྡའི་
ལན་རྣམས་ལེགས་སྟོན་ཞིང་། །མཆོད་པའི་སྤྲིན་གྱིས་མཁའ་འགྲོའི་དབང་ཕྱུག་མཆོད། །
རའི་ཁ་ནས་དྷི་མ་ཐ་ལར་སླེབས་ཏེ། དྷི་མ་ཐ་ལ་དེ་ཡང་། ཨོ་རྒྱན་སྤྲུལ་པའི་གནས་ཀྱི་ངོ་བོ་
ཡུལ་ཉི་ཤུ་རྩ་བཞིའི་སྙིང་པོ། ལུས་ཀྱི་སྣང་བ་གཡོན་ཏེ། དུས་གསུམ་གྱི་སངས་རྒྱས་ཐམས་
ཅད་སྐྱེད་པའི་ཡུམ། བཅོམ་ལྡན་འདས་མ་རྡོ་རྗེ་རྣལ་འབྱོར་མ་བཞུགས་པའི་གནས་ཡིན་ཏེ།
དཔའ་བོ་རྣལ་འབྱོར་མ་རྣམས་འདུས་ནས། སྐལ་བ་དང་ལྡན་པ་རྣམས་རྗེས་སུ་འཛིན་ཞིང་
སྐྱོང་བ། གདུག་པའི་མཁའ་འགྲོ་མ་རྣམས་ཀྱི་ཁ་གནོན་ཡིན། གྲོང་ཁྱེར་གཟིགས་པ་ཙམ་
གྱིས་ཐུགས་རྩིས་མེད་དུ་སོང་གསུངས། དེ་ན་གནས་པའི་སྐྱེས་པ་དང་བུད་མེད་ཐམས་
ཅད། མི་ཕལ་པ་རྣམས་དང་ཁ་དོག་མི་འདྲ། རིགས་ལྔའི་ཁ་དོག་ཇི་ལྟ་བ་བཞིན་འདུག །དྷི་
མ་ཐ་ལའི་མདུན་ན། ལྷ་ཁང་ཆུང་ངུ་ཞིག་གི་ནང་ན། མི་གྷ་དྷེ་བ་ཞེས་བྱ་བ། ཙན་དན་ལས་
རང་བྱོན་ཡིན་ཟེར་བ། རྗེ་བཙུན་མའི་སྐུ་བཞུགས་ཀྱི་འདུག །རྗེ་བཙུན་མ་དེའི་དྲུང་དུ་དྷི་མ་
ཐ་ལར་ཕེབས་པའི་མཚན་མོ་གཟིམས་པས། རྗེ་རིན་པོ་ཆེས་ནངས་པར་བར་ཆད་ཅིག་འོང་
པར་མཁྱེན་ནས། དཔལ་ཡེ་ལ་དབྱུག་བཅོས་ཤིག་བྱེད་ཤོག་གསུངས་པས། དཔལ་ཡེ་ན་རེ་
ང་ནི་ཐང་ཆད་འདུག་ཟེར་ནས་མ་ཉན། ནངས་པར་དྷི་མ་ཐ་ལའི་གྲོང་ཁྱེར་ལ། སྲང་ལམ་
གསུམ་འདུག་པའི་ལྷོ་ཕྱོགས་ལ། རིན་པོ་ཆེ་བྱོན་དཔལ་ཡེ་བྱང་ལ་བྱོན་ཏེ། བསོད་སྙོམས་
མཛད་པས། རྗེ་རིན་པོ་ཆེ་པ་ལ། རྣལ་འབྱོར་མ་དུ་མས་སྡུན་བསུ་ཞིང་མེ་ཏོག་གཏོར། སིནྡྷུ་
རའི་ཀྲི་ཀ་འདེབས། རྒྱུད་སྡེ་ནས་ཇི་ལྟར་བཤད་པའི་ལུས་ཀྱི་བརྡ་དང་། ངག་གི་བརྡ་
，
༡o6



ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག
རྣམས་བྱེད་ཅིང་ནུས་པ་ཐོགས་པ་མེད་པར་སྟོན་ལ་འཚོ་བ་མོད་པོ་བྱུང་། དཔལ་ཡེ་ནི་
མཚོན་ཆ་ཐོགས་པ་མང་པོས་སྐོར་ནས། སྲོག་གི་བར་ཆད་དུ་དེ་སོང་བྱས། དེར་རིན་པོ་ཆེ་
པས་རྒྱུགས་ནས་བྱོན་ཏེ། ངའི་གྲོགས་ཡིན་གསུངས་པས་བཏང་། དྷི་མ་ཐ་ལ་དེ་ན་མི་ཁྱིམ་
ལྔ་བརྒྱ་ཙམ་འདུག །དེ་ན་གནས་པའི་བུད་མེད་ཐམས་ཅད་ཀྱིས། སྤྲུལ་བ་བསྒྱུར་ཤེས་ཤིང་།
ཁྱོད་སུ་ཡིན་དྲིས་ཙ་ན་ང་ནི་རྣལ་འབྱོར་མའོ། །ཞེས་ལན་འདེབས་ཤིང་འདུག །རྗེ་བཙུན་
མ་གྷ་ལ་དྷེ་བའི་དྲུང་དུ་གཟིམས་བཞུགས་པས་བུད་མེད་ཅིག་འོངས་ནས། ང་ལ་འདོད་པ་
སྤྱོད་ཅེས་ཟེར་བ་ལ། རིན་པོ་ཆེས་དབྱུག་པ་ཞིག་བརྒྱབ་པས་བྲོས་སོང་། ནངས་པར་བུད་
མེད་དེས། གྲོགས་མཆེད་གཉིས་ཀ་ལ་མེ་ཏོག་གཏོར། སྤོས་བཟང་པོས་མཆོད་ཅིང་
འདུག །དེ་ཚུལ་ཁྲིམས་རིན་པོ་ཆེ་བསྲུངས་པའི་ཕན་ཡོན་དུ་འདུག །ཚུལ་ཁྲིམས་མ་བསྲུང་ ་
ན་མེ་ཏོག་གཏོར་དགོས་མི་འདུག་གསུངས། སྤྱན་གསུམ་མངའ་བའི་རྣལ་འབྱོར་མ་དང་
ནི༑ ༑བྷན་དྷུ་དམར་པོའི་གདོང་མཚུངས་གཡུང་དྲུང་གིས། །དཔྲལ་བ་མཛེས་པའི་མཁའ་
འགྲོས་བསྙེན་བཀུར་མཛད། །དེ་ཚེ་རྟོགས་པའི་དཀྱིལ་འཁོར་རབ་ཏུ་རྒྱས། །གྲོང་ཁྱེར་དེ་
ན་བུད་མེད་ན་ཆུང་ཞིག་ལ་མིག་གསུམ་ཡོད་པ་ཞིག་གཟིགས། ཡང་ན་ཆུང་མ་ཞིག་ལ་
དཔྲལ་བ་ན་ཤ་མཚན་གཡུང་དྲུང་རིས། དམར་པོ་མཚལ་གྱིས་བྲིས་པ་འདྲ་བ་ཁྱུག་གེ་ཡོད་
པ་ཞིག་གཟིགས། ཁྱོད་སུ་ཡིན་གསུངས་པས། ང་ནི་སྤྲུལ་པའི་རྣལ་འབྱོར་མའོ་ཞེས་ཟེར།
ཁྱེད་ཀྱི་བླ་མ་གང་གསུངས་པས། བླ་མ་ཡང་ང་རང་ཞེས་གསུངས། ཆོས་ཅི་ཤེས་གསུངས་
པས་ཆོས་ཀྱང་ང་རང་ཞེས་གསུངས། ང་ནི་རང་བྱུང་གི་རྣལ་འབྱོར་མ་ཡིན་ཐམས་ཅད་ང་
རང་ལས་བྱུང་བ་ཡིན་ཞེས་ཟེར་ཞིང་འདུག །རྒྱུད་ལས། འཆད་པ་པོ་ང་། ཆོས་ཀྱང་ང་། རང་
གི་ཚོགས་ལྟར་ཉན་པ་ང་། ཞེས་པའི་དོན་བསྟན་འདུག་གསུངས། ན་ཆུང་དེ་ལ་སོག་པོའི་
ཚོང་པ་ཞིག་ན་རེ། ཁྱོད་རྣལ་འབྱོར་མ་ཡིན་ན། ངའི་ཡུལ་ནས་སྐབས་ཅ་རྟགས་ཅན་ཞིག་
ལོང་ཤོག་ཟེར་བས། སྐད་ཅིག་གཅིག་ལ་ཧོར་ཞྭ་ཞིག་དང་མདའ་ཞིག་ཁྱེར་བྱུང་བས། སོག་
20>



མ།
་
།
གངས་ཅན་སྐྱེས་མའི་དཔེ་ཚོགས་ལས། ·ཁྲོམ་དགེ་ཟླ་བ་སྒྲོན་མའི་དག་སྣང་སོགས།
པོ་དེ་ཧ་ལས་ཤིང་དད་ནས་འདུག །འདི་རྗེ་བཙུན་མའི་སྤྲུལ་པ་ཡིན་དགོངས་ནས། ཁ་ཟས་
ཤིག་སློངས་གསུངས་པས། ཁྱོད་ལ་ཁ་ཟས་སྐྲུན་ལ་སྟེར་བ་ཀུན་ལ་འཐབ་ཏུ་ཡོང་ཟེར། ང་
སྤྲང་པོ་ཡིན་པས་རྙེད་ཚད་ཟ་བ་ཡིན་བྱས་པས། ཞལ་ཟས་ཀྱི་བྱེ་བྲག་མང་པོ་སྦྱར་ནས་
བྱིན། དེ་གསོལ་བ་ཙམ་གྱིས་ཐུགས་དམ་ལ་བོགས་ཆེ་བར་བྱུང་། ཁྱད་པར་དུ་ཕྱག་རྒྱ་ཆེན་
པོའི་རྟོག་པ་ལ་བོགས་ཆེ་བ་བྱུང་། བུད་མེད་དེ་དྷི་མ་ཐ་ལའི་རྒྱལ་པོ་དེའི་བཙུན་མོར་འདུག་
གསུངས། ཀ་ཀ་ལའི་གྲོང་དུ་བུད་མེད་ཅིག་གིས་ཐུག་པ་བྱིན་པ་བླ་མས་གསོལ་བའི་ཚེ། ས་
རྣམས་གཡོས་ཤིང་གནས་འབྱོངས་དཔག་མེད་ཤར་རོ། །དེ་རྗེས་སིནྡྲ་མདོག་མཚུངས་པ།
དཔལ་ལྡན་རྡོ་རྗེ་རྣལ་འབྱོར་མ་ཉིད་འོད་ཟེར་ཁ་དོག་ལྔ་འབར་མངོན་སུམ་གཟིགས། ཟབ་
མོ་ལམ་མཆོག་རྡོ་རྗེ་གསུམ་གྱི་བསྙེན་བསྒྲུབ་གནང་བས། ལུས་ངག་ཡིད་གསུམ་བྱིན་གྱིས་
བོརླབས། གྲོང་ཁྱེར་དུ་མ་ལ་དེའི་བུད་མེད་རྣམས་ཀྱི་ནང་ན། གཅིག་རྡོ་རྗེ་རྣལ་འབྱོར་མ་
ཡིན་ཟེར་ཞིང་འདུག །དེ་ངོ་ཤེས་པར་དཀའ་ན་ཡང་། གྲོང་ཁྱེར་གྱི་བུད་མེད་མ་ལུས་པའི་
ལག་ནས། ཁ་ཟས་བསླང་ནས་ཟོས་ན་དངོས་གྲུབ་འབྱུང་ངེས་པར་འདུག་གསུངས། དེ་
ཡང་རྗེ་རིན་པོ་ཆེས་ཀ་ཀ་མའི་གྲོང་དུ་བུད་མེད་ས་མུད་ཏྲ་པུ་ཙ་ཞེས་པ་ཞིག་ལ་བསླངས་
པས། ཐུག་པ་ཕོར་གང་བྱིན་ཏེ་གསོལ་བས། དེ་མ་ཐག་སའི་དཀྱིལ་འཁོར་རབ་ཏུ་གཡོས།
སྣང་བ་ཐམས་ཅད་ཟ་ཟིར་སོང་ནས། རིགས་དྲུག་གི་གནས་འབྱོངས་དཔག་ཏུ་མེད་པ་བྱུང་།
སྐད་ཅིག་ལ་སྐུ་ལུས་མི་འདྲ་བ་བཅུ་དྲུག་བླངས་པའི་ཐུགས་སྣང་བྱུང་། དམྱལ་བ་དང་ཡི་
དྭགས་ཀྱི་ས་བོན་ནི་མི་འདུག །ལྷ་དང་མི་དང་བྱོལ་སོང་གི་ཤས་ཆེ་བར་འདུག །ཁྱད་པར་
དུ་ཕུག་རོན་ཞིག་གི་ལུས་བླངས་པ་ལོ། །ཁྲས་བཞུར་བས་འཇིགས་སྐྲག་གི་བསམ་པ་ཆེན་
པོ་བྱུང་། ཤེས་པ་ཟ་གཡའ་རུ་སོང་། རིག་པ་ངོས་བཟུང་དུ་མི་བཏུབ་པ་དེ་བས་ཐུ་བོ་མ་བྱུང་
གསུངས། གཞན་ཡང་སྣང་ལོག་འདི་མ་བྱུང་བྱ་བ་མེད། ཀུན་གཞི་ལ་བག་ཆགས་ཡོད་ཚད་
་་་་ འཆར་དགོས་པར་འདུག །བག་ཆགས་བཞག་ཚད་མི་འཆར་བ་སུས་ཀྱང་མི་བཏུབ་པར་
208



ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག་ ་ :
འདུག །ཤར་ཚད་སྒོམ་དུ་ཤར་བ་མིན་ན་སྨྱོན་པའམ་དེ་འོང་པ་ལ་ཚེགས་མི་འདུག་
གསུངས། དེའི་དུས་སུ་རིག་པ་གསལ་ཞིང་ངོས་བཟུང་ཐམས་ཅད་དང་བྲལ་བ། སྣང་བ་
འདི་ལ་སྐྱག་གཏད་ཆུང་ངུ་ཞིག་ཀྱང་མེད་པར་སོང་། ཕྱི་རོལ་གྱི་རྟེའུ་དང་ཤིང་བུ་ལ་སོགས་
པ་སྣོད་ཀྱི་ཡུལ་སྣང་ཐམས་ཅད་དང་། ནང་གི་རྩ་རླུང་ཐིག་ལེ་ཐམས་ཅད་རིག་པ་སྐད་ཅིག་
མའི་རང་གཟུགས་སུ་ཀྲོང་སོང་། ས་གཡོ་བའི་རྒྱུ་མཚན་ཡང་། ལུས་འདི་ལེན་པའི་དུས་སུ་
སའི་བག་ཆགས་དེ་ལ་བརྟེན་པའི་རྩ་ཞིག་ལུས་ལ་གྲུབ། རྩ་དེ་རུ་རླུང་སོང་། རླུང་གིས་
དྲངས་ནས་བྱང་ཆུབ་ཀྱི་སེམས་སོང་བས། བག་ཆགས་ཀྱི་རྣམ་རྟོག་སྐད་ཅིག་མའི་བདེན་
འཛིན་རང་སར་ཞིག །དྭངས་མ་རང་གནས་སུ་བརྟན་ཞིང་། བདེན་འཛིན་ཞིག་པས། རྩ་
མདུད་ཞིག་ནས་བྱ་བཞིན་སྤྲུག་གིན་འདུག །རང་གི་ལུས་སྤྲུག་པ་ལྟར་སྣོད་ཀྱི་འཇིག་རྟེན་
གྱི་འབྱུང་བས་ཚུགས་མི་ཐུབ་པར། ཨོ་རྒྱན་གྱི་ས་ཁོལ་པོར་གཡོས་ནས་སྤྲུག་གིན་འདུག་
གསུངས། དེའི་དུས་ན་ས་ཐོབ་པའི་ཡོན་ཏན་རྣམས་བཤད་ཚོད་བཞིན་ཆ་མཐུན་གྱི་འདུག་
གསུངས། དེའི་དུས་སུ་བཅོམ་ལྡན་འདས་རྡོ་རྗེ་རྣལ་འབྱོར་མ་སིདྡྷ་རའི་མདོག་ལྟར་དམར་
ཞིང་དྭངས་པ། གཟི་བརྗིད་ཉི་མའི་སྙིང་པོ་ལྟར་མངའ་བ་དང་མཇལ། རྡོ་རྗེ་ཐེག་པའི་ཁྱད་
ཆོས་རྡོ་རྗེ་གསུམ་གྱི་བསྙེན་སྒྲུབ་སེངྒེའི་འོ་མ་ལྟ་བུ་གནང་། གསང་སྔགས་བླ་ན་མེད་པའི་
རྒྱུད་ཀྱི་དགོངས་པ་ཐུགས་ལ་ཤར། རྩ་གནས་ཀྱི་མདུད་པ་ཐམས་ཅད་གྲོལ། བག་ཆགས་
ཀྱི་རྣམ་རྟོག་ཐམས་ཅད་རང་ཡལ། ནང་རྡོ་རྗེ་ལུས་ཀྱི་རྩ་རླུང་བྱང་ཆུབ་སེམས་ཀྱི་གནས་
ལུགས་རྣམས་མངོན་སུམ་གཟིགས། ད་ངའི་ལུས་འདི་ཟག་པ་མེད་པའི་ལུས་སུ་སོང་
འདུག །སྐྱབས་སུ་མཆིའོ། །
་ ་ ་ དེ་ནས་རྗེ་རིན་པོ་ཆེའི་ཐུགས་ལ། དཔལ་ཡེ་ཡང་བོས་ལ་མཁའ་འགྲོ་མ་འདི་ལ། ཁ་
ཟས་བསླངས་ལ་བཟའ་བཏུང་ཞུ་དགོངས་ཏེ་བོས་པས། སྡུན་ལ་ཚ་བ་སྟེར་མཁན་ཚོ་དེར་
འོངས་ཏེ། ཁ་སུག་ཏུ་ཉལ་ནས་རང་གི་ཁུ་ཚུར་རྩེགས་པའི་སྟེང་དུ་དཔྲལ་བ་བཞག་ནས།
209



གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ངེད་ཀྱི་བླ་འཚོང་པ་ངེད་སོད་ཟེར་ནས། དཔལ་ཡེ་མཁའ་འགྲོ་མ་དེས་བྱིན་པའི་ཟས་ཟ་རུ་
མ་བཅུག་དཔལ་ཡེ་ལ་ངའི་རྟོགས་པ་ཙམ་མི་ཡོང་བ་དེས་ལན་པ་ཡིན་ནམ་སྙམ་པ་བྱུང་
གསུངས། དེའི་དུས་ན་ཨོ་རྒྱན་དྷི་མ་ཐ་ལའི་གྲོང་ཁྱེར་དེ་ན། རྣལ་འབྱོར་མ་ཆེན་མོར་
གྲགས་པ་སོ་ནི་ཞེས་བྱ་བ་དང་། ག་སུ་རི་ཞེས་བྱ་བ་དང་། མ་ཏམ་གི་ཞེས་བྱ་བ། ས་ཏ་སི་
་ ཞེས་བྱ་བ་བཞི་འདུག །རྣལ་འབྱོར་མ་ཆེན་མོ་སོ་ནི་ཞེས་བྱ་བ་དེ། རྗེ་རིན་པོ་ཆེའི་དྲུང་ན་
བཞུགས་པའི་འགྲོ་བཟང་དུ་འདུག །སྤྱོད་པ་ཡང་འགྲོ་བཟང་རང་འདྲ་བ་ལྟ་བུ་ཞིག་འདུག་
གསུངས། ང་བས་འགྲོ་བཟང་རྟོགས་པ་དམའ་རྒྱུ་མི་འདུག་གསུངས། མོ་ངའི་དབང་དུ་མི་
འདུ། ང་མོའི་དབང་དུ་མི་འདུ་བ་ཡིན་པ་ལ། མཁའ་འགྲོ་མ་དེས་བྱིན་པའི་ཟས་ཟོས་མན་
ཆད། ང་ངོས་རྟོགས་པ་མཐོ་བར་སོང་ནས། ངས་འགྲོ་བཟང་དབང་དུ་འདུས་ཏེ། གང་བྱས་
ཀྱང་ཆོག་གི་འདུག་གསུངས། ཀ་མ་རྡོ་བའི་ཕུག་ཏུ་བདེ་མཆོག་དང་། །མ་གྷ་ལ་རྡེ་བའི་ཞེས་
བྱའི་ལྷ་ཁང་དུ། །རྣལ་འབྱོར་མའི་ཚོགས་རྣམས་ལེགས་འདུག་སྟེ། །ཚོགས་ཀྱི་འཁོར་ལོར་
བྱིན་གྱིས་བརླབས་པ་གཟིགས། །དྷི་མ་ཐ་ལའི་གྲོང་ཁྱེར་དེའི་ནུབ་ན། །ཀ་མ་དྷེ་ཀ་ཞེས་
བྱའི་གངས། རྣལ་འབྱོར་མ་ཐམས་ཅད་ཀྱི་ཕོ་བྲང་དངོས་ཡིན་ཟེར་བ་འདུག །གང་དེ་ན་ཀོ་
ཏམ་བྷི་ར་ཞེས་བྱ་བའི་ཆུ་དེ་འབབ་བོ། །གངས་དེའི་ནང་ནི་གྲུབ་པའི་ཕུག་ཀ་མ་གྲུ་པ་ཞེས་
བྱ་བ་ཡོད། ཕུག་དེའི་ནང་ན་ཁྲོ་བོ་སྐུ་མདོག་མཐིང་ནག་རུས་པའི་རྒྱན་དྲུག་གི་བརྒྱན་པ་
གཡས་གྲི་ཁུག །གཡོན་ཐོད་པ་འཛིན་པ་སྤྱན་གསུམ་ཉི་མའི་ཟེར་ལྟ་བུ། ཟིལ་མི་བཟོད་པ།
མིག་ལྟ་མི་བཟོད་པ་ཞིག་འདུག །ཡེ་ཤེས་མགོན་པོ་བས་ཀྱང་ཟིལ་ཆེ་བར་འདུག །དཔལ་
བདེ་མཆོག་ཡིན་པ་འདྲ་གསུངས། གྲོང་ཁྱེར་དེའི་ཤར་ཕྱོགས་ན་ཨ་བྷིར་སྨ་ཤ་ན་ཞེས་བྱ་
བའི་དུར་ཁྲོད་བརྒྱད་ཀྱི་བྱ་བ་ཕག་རྒོད་དང་། སྦྲུལ་གདུག་པ་དང་། དུར་བྱ་ཀམ་ཀ་དང་།
ཅེ་སྤྱང་དང་། འུག་པ་ལ་སོགས་པས་གང་བ་འདུག་པའི། མཁའ་འགྲོ་མ་རྣམས་སྤྲིན་གྱི་
ཕུང་པོ་ལྟར་འདུག་པ་འཇིགས་སུ་རུང་བ་སྐྱི་བུང་ཞེས་བྱ་བ་ཡོད། དེ་ནས་ཅུང་ཟད་བྱང་ན་
210



ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག་
ཨ་ཤོ་དྷཱི་ཀཱ་ཞེས་བྱ་བ་ཤིང་བརྒྱད་ཀྱི་བྱ་བ་ཡོད། དུར་ཁྲོད་ཆེན་པོ་དེའི་ཅུང་ཟད་ཀྱི་ལྷོ་ .
ཕྱོགས་དྷ་མུ་ཁུ་ཞེས་བྱ་བ་ན། ཞིང་སྐྱོང་གི་སྐུ་རྡོ་ལ་རང་བྱུང་ཡོད་དོ། །ཨ་ཤོ་ཀ་བྷི་ཀཱའི་གྲྭ་བ་
ཀ་པ་ལ་བྷོ་བྱོན་ཞེས་བྱའི་རྡོ་ཞིག་ལ་ཚངས་པ་དང་། ཁྱབ་འཇུག་དང་། དབང་ཕྱུག་ཆེན་པོ་
རྣམས་རང་བྱུང་ཡོད་དོ། །དེ་ནས་མམ་གྷ་ལ་བྷི་ཀཱ་ཞེས་བྱ་བའི། བཀྲ་ཤིས་ཀྱི་ཤིང་ཡིན་
ཟེར་བ་ཏ་ལའི་སྡོང་པོ་ཞིག་འདུག །དེའི་གམ་ན་མ་གྷ་ལ་པ་ནི་ཞེས་ཟེར་བའི་ཆུ་མིག་ཞིག་
ལྷོར་འབབ་ཅིང་འདུག་གོ། །དེའི་ཤར་ན་ཤིང་པར་པ་ཏ་ཞེས་བྱ་བའི། སེང་ལྡན་གྱི་ནགས་
སྐྱེས་པའི་རི་བོ་ཆེན་པོ་ཙམ་མིན་པ་ཞིག་འདུག །རི་དེའི་ནུབ་སྣ་ན་མམ་གྷ་ལ་པ་ནིའི་ཆུ་
འཆུག་ལ། མུ་ལ་སའི་ཀོ་ཏྲ་ཞེས་བྱ་བ་གྲུ་གསུམ་ཞིག་ཡོད་དེ། དེ་ན་ཙན་དན་ལས་རང་བྱོན་
པའི། མམ་གྷ་ལ་དེ་བི་ཞེས་བྱ་བའི། རྗེ་བཙུན་མ་རང་བྱོན་ཞིག་བྱོན་པ་ལ། ཧོར་གྱི་དམག་
བྱུང་ནས་ད་ལྟ་ནི་དྷི་མ་ཐ་ལ་ནི། ། ལྷ་ཁང་ཆུང་ཆུང་ཞིག་བརྩིགས་ནས་དེ་ན་བཞུགས་འདུག་
གོ༑ ༑རྗེ་བཙུན་མ་དེའི་མདུན་དུ་བུད་མེད་མང་པོ་འདུས་ནས། མཆོད་པ་རྣམ་པ་མང་པོ་
བྱེད་པར་འདུག །ཀ་ལི་དང་ཙི་ལའི་སྒྲ་སྒྲོགས་ཤིང་། ནུས་པ་དང་མི་ལྡན་པར་སྤ་སྐོང་བར་
བྱེད་ཅིང་། སྐལ་བ་དང་ལྡན་པ་རྣམས་རྗེས་སུ་འཛིན་པ་ཡིན་གསུངས། རྣལ་འབྱོར་མ་དེ་
རྣམས་ཀྱི་གྲལ་གཞུག་ན། བོད་ཀྱི་བུད་མེད་ཤམ་བུ་གྱོན་པ་དང་། མ་ཇོ་སླེ་ཐུལ་འགའ་ཞིག་
འདུག །ཁྱོད་ཀྱིས་ནམ་འོང་གསུངས་པས། ད་ནང་འོངས་ཟེར་གྱི་འདུག །དམ་ཚིག་གི་
རྫས་ནི་བོད་མོ་རྣམས་ལ་སྡུན་ལ་འདྲེན་གྱི་འདུག་གསུངས། འཛམ་བུ་གླིང་ན་དཔལ་གྱི་རི་
བཅུ་གཉིས་ཡོད་པའི་རྩ་བ་ཨོ་རྒྱན་གྱི་དཔལ་གྱི་རི་དེ་ཡིན་སྐད། རི་དེའི་འགྲམ་གྱི་ལུང་པ་ལ།
ཡང་ཤི་ལུངས་ཟེར་བར་འདུག །དྷི་མ་ཐ་ལའི་གྲོང་ཁྱེར་དེའི་བྱང་ཤར་ན་མཆོད་རྟེན་ཞིག་
འདུག་སྟེ། མཆོད་རྟེན་བརྒྱད་ཀྱི་བྱ་བ་ཞིག་ཡིན་ཟེར་རོ། །
ཨིནྡྲ་བྷོ་དྷིའི་གཙུག་ལག་ཁང་ཆེན་དུ། །མཁའ་ལ་མཁའ་འགྲོ་སྤྲིན་བཞིན་འདུས་
གྱུར་ཏེ། །བདག་པོ་མེད་པའི་རོལ་མོའི་སྒྲ་རྣམས་ལས། །སྣ་ཚོགས་ཐེག་པའི་ཆོས་རྣམས་
21 1



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མ་ལུས་གསན། །ཨོ་རྒྱན་གྱི་སྒོ་ན་རྒྱལ་པོ་ཨིནྡྲ་བྷོ་དྷིས་བཞེངས་པའི་གཙུག་ལག་ཁང་ཆེན་
པོ་ཞིག་འདུག །དེར་ཞག་འགའ་གཟིམས་པས། གནས་གསུམ་གྱི་མཁའ་འགྲོ་རྣམས།
བར་སྣང་ལ་སྤྲིན་གྱི་ཕུང་པོ་ཙམ་དུ་འདུས་ཤིང་གཟུགས་མི་སྣང་བའི་དྲིལ་བུ་ལ་སོགས་
པའི། རོལ་མོ་སྣ་ཚོགས་རྣམས་ལས། ཐེག་པ་སྣ་ཚོགས་ཀྱི་ཆོས་སྟོན་པར་འདུག་གསུངས།
བུད་མེད་ལ་ལས་རྡོ་རྗེ་གླིང་ན་ཆོས་རྗེ་རིན་པོ་ཆེ་རྒོད་ཚང་པ་ཆོས་གསུངས་པ་ལ། སྔ་དྲོ་
ཉན་དུ་ཕྱིན་ནས་དེ་ཉིད་ཀྱི་དགོང་མོ་སླེབས་ནས། ཆོས་རྗེ་རིན་པོ་ཆེ་དེ་རིང་ཆོས་འདི་འདྲ་
གསུངས་བཞིན་འདུག་ཟེར་ཞིང་། ཆོས་ཀྱི་ཚིག་མང་པོ་ཁྱེར་འོང་བཞིན་འདུག །ཨོ་རྒྱན་དེ་
སྤྲུལ་པའི་ཞིང་ཞིག་རང་ཡོད། གནས་དེ་རུ་བསྡད་ནས་ཟླ་བ་གསུམ་ཕན་ཆད། གཞན་གྱི་
ཕུད་མཆོད་བྱས་པ་དེ་ཡང་ཁ་རུ་སིབ་སིབ་ཡོང་གིན་འདུག་གསུངས། ལ་བ་ཞེས་པའི་གྲོང་
ཁྱེར་དུ་སྔོན་དུས་ཀྱི། །སྐྱེ་བ་དྲན་ཞིང་དཔལ་ལྡན་ཀམ་པ་ཡི། །ཕུག་ཏུ་ཏིང་འཛིན་སྒོམ་
རྣམས་དཔག་མེད་ཐོབ། །སྔོན་གྱི་ཚེ་རབས་དུ་མ་དྲན་པར་གྱུར། །དེ་ནས་གྲུབ་ཐོབ་ཆེན་པོ་
ལ་བ་པའི་ཕུག་ཏུ་ཆུ་གསོལ་ཞིང་བཞུགས་དགོངས་ཏེ། ཧོར་གྱིས་བསད་པའི་མི་རུས་ལ་
སོགས་པ་བསགས་ནས་བཞུགས་པས། ཏིང་ངེ་འཛིན་གྱི་སྒོ་དཔག་ཏུ་མེད་པ་ཕྱེ། ས་ཆ་
འདི་རུ་ངས་ཅི་བྱས་ཡོད་དེ་སྙམ་པ་བྱུང་གསུངས། ཨོ་རྒྱན་གྱི་གྲོང་ཁྱེར་ལོ་བ་ཞེས་པར། སྐུ་
སྐྱེ་བ་བཞེས་ཏེ་ཁྱིམ་ཡང་མཛད་དེ། སྲས་གཉིས་འཁྲུངས་པའི་གཅིག་རྟ་ན་བར་འདུག་
གསུངས། རའི་ཁ་དང་ལ་བའི་ཕུག་གི་ཐོ་སྐོར། ཁྱད་པར་དུ་བག་ཆགས་ཆེ་བར་འདུག །སྐྱེ་
བ་ཡང་བླངས་པ་འདྲ་གསུངས། ས་དེ་ནས་ཞག་བཞི་ནུབ་ཏུ་ཕྱིན། །རྡོ་རེག་པ་མེད་པའི་
ནུབ་ཕྱོགས་ན། །ཆུ་བོ་ལྟམ་པ་རའི་བྱང་གི་ཕྱོགས། །གངས་དཀར་མ་དྲོ་ཀའི་ཤར་ཕྱོགས་
ན༑ ༑གནས་ཨོ་རྒྱན་སྤྲུལ་པའི་ཞིང་ཁམས་ཆགས། །གནས་གསུམ་གྱི་མཁའ་འགྲོ་མི་
གཟུགས་བཟུང་། །ཟག་མེད་བདེ་བའི་ལོངས་སྤྱོད་ཅན། །ངས་འདོད་ཡོན་ལ་ཆེད་དུ་
བཟུང་བ་མེད། །ཕོ་ཞེན་ལོག་ཅན་འཚོགས་པའི་ཡང་རྩེ་ཡིན། །ཞེས་གསུངས། སྤྲུལོ་ཡུལ་
212



ཨོ་རྒྱན་དྷི་མ་ཐ་ལའི་གནས་ཡུལ་གྱི་དཀར་ཆག་
་
དྷི་མ་ཐ་ལོ་རུ། །ཡུམ་བཅོམ་ལྡན་འདས་མས་བྱིན་གྱིས་བརླབས། །གང་ཟག་རྒྱུད་པ་མ་
ལགས་པའི། །གནས་གསུམ་མཁའ་འགྲོའི་གདམས་པ་ཐོབ། །ཟབ་ལམ་གྱི་རྟེན་འབྲེལ་
འཆུག་དོན་མེད། །ཞེས་པ་ལ་སོགས་པ་གསུངས། དེ་ལྟར་ཨོ་རྒྱན་གྱི་ས་ཆ་ལ་ཟླ་བ་ལྔ་
བཞུགས། དྷི་མ་ཐ་རང་ལ་ནི་མང་པོ་ཡང་མ་བཞུགས་གསུངས། ཨོ་རྒྱན་གནས་མཆོག་དེ་
ནས་སླར་བྱོན་ཚེ། །དུར་ཁྲོད་ཆེན་པོ་གཏུམ་དྲག་ཞེས་བྱའི་སྒོར། །ལྟས་ངན་འབྱུང་པོའི་
གནོད་པ་ཕྱིར་གསལ་ནས། །ར་མི་ཤ་རི་ཞེས་བྱའི་གནས་ཆེན་གཟིགས། །དེ་ནས་དཔལ་
ཡེ་ན་རེ། ད་ནི་ཡིད་ཆེས་པས་རང་རེའི་བོད་ཡུལ་དུ་དེངས་ཟེར་བ་ལ། རྗེ་གྲུབ་ཆེན་རིན་པོ་
ཆེས། ས་ཐག་རིང་པོ་ནས་ལུས་སྲོག་ལ་མ་བསམ་པར་གནས་འདིར་བསྙེགས་བསྙེགས་
རིན་ཡང་ཆོག་པར་བྱུང་བ་ཡིན། ད་ནི་རབ་ཏུ་ཐོབ་པ་འདི་རུ་འབོགས། དེ་ལྟ་མིན་ཡང་ལོ་
ཙམ་ཅིས་ཀྱང་སྡོད་པ་ཡིན་གསུངས་པས། ཉིད་མི་འགྲོ་ན་ང་རྭ་ཛ་ཧུར་ཐུག་པ་སྐྱེལ་རོགས་
གྱིས་ཟེར་ནས། རྭ་ཛ་ཧུར་ཐུག་སྐྱེལ་དུ་བྱོན་པས་གྲོགས་ཚོང་པ་རྣམས་ན་རེ། ཁྱེད་ཀྱི་
གྲོགས་འདིས་སྐད་མི་ཤེས་པར་འདུག །བསོད་སྙོམས་ཀྱང་མི་ཤེས་པར་འདུག །ཁྱོད་མེད་
ན་འཆི་བར་འདུག་ཟེར། དེར་ཐོག་རིང་ནས་བླ་མ་ཞིག་གིས་བསྡུས་པའི་མཆེད་གྲོགས་
གནས་ཆེན་ལ་འགྲོགས་ནས་འོངས་པ་ལ་ལམ་དུ་བར་ཆད་དུ་སོང་ན་སྙིང་རྗེ་ཞིང་། བདག་
གིས་རིག་པ་བྱས་པར་ཡང་མི་འགྱུར་རོ་ཞེས་དགོངས་ནས་བྱོན། དེ་ནས་ཞག་གཉིས་ན་
དབུར་ཞེས་བྱ་བར་ཕྱོགས་ཕེབས་ཏེ། དབུར་ཤ་ནས་ཚོང་པ་དང་འགྲོགས་ནས་བྱོན་པས།
དུར་ཁྲོད་ཆེན་པོ་གཏུམ་དྲག་ཅེས་བྱ་བའི་སྒོར་བྱོན་ནས། ཚོང་པ་རྣམས་ལྟས་ངན་འབྱུང་
པོའི་གནོད་པ་འོངས་པས། མི་རྣམས་འཆི་ཟེར་ཞིང་ཤིན་ཏུ་སྐྲག་ནས་འདུག་པ་ལ། རྗེ་གྲུབ་
ཆེན་རིན་པོ་ཆེ་པས། ཁྱེད་རྣམས་མ་འཇིགས་ཤིག །ཁོ་བོས་འབྱུང་པོའི་གནོད་པ་ལས་
བསྲུང་བ་བྱའོ་ཞེས་གསུངས་ཏེ། དབྱུག་པ་དང་བྱིན་རླབས་མཛད་ཀྱིན་བྱོན། གནས་དེ་
ནས་ཞག་བདུན་ཤར་དུ་ལམ། །དུར་ཁྲོད་གཏུམ་དྲག་ལྷོའི་ཤར། །དབུར་ཤ་དཔལ་གྱི་རྒྱལ་
213



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཁམས་ན། །འབྲུ་བདག་པོ་མེད་པ་སུ་དགའ་འཁྱེར། །རྒྱགས་ཆེ་བྲེ་གང་ཡང་ཁྱེར་བ་མེད། །
པོ་ཞེན་ལོག་ཅན་འཚོགས་པའི་ཡང་རྩེ་ཡིན། །ཞེས་གསུངས། དེ་ནས་ཞག་གསུམ་གྱིས་རྩི་
ཀྲོ་ཊ་ཞེས་བྱ་བར་ཕྱོགས་ཕེབས། དེར་ཚོང་པ་དེ་པ་རྣམས་ཀྱི་ནང་ནས། རིགས་ངན་པ་
མཚན་ཞིག་འཐབ་མོ་བྱས་ཏེ། དེ་གཉིས་བསད་གཅིག་རྨས་ནས་འདུག །དེར་རྗེ་གྲུབ་ཆེན་
རིན་པོ་ཆེ་པས་གསང་བའི་བདག་པོའི་ཏིང་ངེ་འཛིན་གྱིས། བགེགས་ལ་བལྟ་སྟངས་མཛད་
པས། འཐབ་མོ་དེ་འདུམས་པར་བྱུང་། གཟིགས་སྟངས་ཀྱིས་བགེགས་ཞི་བར་མཛད་པ་མ་
ཡིན་ན། ཚོང་པ་རྣམས་ཕན་ཚུན་ཁ་ཟེར་བྱས། ཐམས་ཅད་གསོད་པར་འདུག་གསུངས། དེ་
ནས་ཉི་མ་གཅིག་གིས་ཡུལ་ཉི་ཤུ་རྩ་བཞིའི་བྱ་བ། ར་མི་ཤ་རི་ཞེས་བྱ་བ་ན་རྡོ་རྗེ་ལུས་ལ་
སྨིན་མའི་དབུས་ཡིན་ཏེ། གནས་དེར་ཕྱགས་ཕེབས་སོ། །གནས་དེ་ནས་ཞག་བཞི་ཤར་དུ་
ལམ། །ར་མི་ཤ་རི་སྨིན་མའི་གནས། །སྤྱང་ཁྱིམ་དུ་གསོས་ཤིང་ཆང་དུ་འཚོད། །ཟན་ལྤགས་
གཅིག་ཀྱང་ཁྱེར་བ་མེད། །ཕོ་ཞེན་ལོག་ཅན་འཚོགས་པའི་ཡང་རྩེ་ཡིན། །ཞེས་གསུངས། །
214



༄༅། །ཨོ་རྒྱན་མཁའ་འགྲོའི་གླིང་གི་ལམ་ཡིག་ཐར་ལམ་
་བགྲོད་པའི་ཐེམ་སྐས་བཞུགས་སོ། ། ་
ན་མོ་གུ་རུ་དྷརྨ་བ་ཏི་ཌཱ་ཀི་ནཱི་ གྲུབ་དབང་མཆོག་རྣམས་དངོས་གྲུབ་ལེན་པའི་
གནས། །མ་དང་མཁའ་འགྲོ་འདུ་བས་སྐལ་མེད་རྣམས། །སྤ་བཀོང་འཇིག་རྟེན་གསུམ་པོ་
ཐམས་ཅད་ཀྱིས། །མཆོད་པའི་ཡུལ་གྱུར་དེ་ལ་ཕྱག་འཚལ་ལོ། །. ་
དེ་ཡང་གསང་བ་བླ་ན་མེད་པའི་རྒྱུད་སྡེ་མཐའ་ཡས་པ་ནས། ནང་རྡོ་རྗེའི་ལུས་ལ་རྣ་
བ་གཉིས་ཡོད་པའི་གཡས་པ་དང་སྦྱར་བ། འཕགས་ཡུལ་གྱི་དབུས་མ་ག་དྷ་རྡོ་རྗེའི་གདན་
ནས་ནུབ་ཕྱོགས་སུ་དཔག་ཚད་ལྔ་བརྒྱ་འདས་པ་ན། རྒྱལ་པོ་ཨིནྡྲ་བྷཱུ་ཏི་ཞེས་པ། དེ་བཞིན་
གཤེགས་པ་དངོས་ཀྱི་གདུལ་བྱར་གྱུར་ཏེ། འཁོར་དང་བཅས་པ་གསང་ཆེན་གྱི་སྤྱོད་པ་
བརྩམས་པས་སྙིགས་མའི་ལུས་སྤངས་ཏེ་འཇའ་ཚོན་གྱི་སྐུར་གྱུར། དེ་ནས་དཔལ་གསང་
བའི་བདག་པོས་རྒྱུད་སྡེ་རྣམས་གསེར་གྱི་གླེགས་བམ་ལ་བཻཌཱུརྱའི་ཞུན་མས་བྲིས་ཏེ་ཀླུ་
རྣམས་ལ་གཏད། དེའི་དོན་ཉམས་སུ་བླངས་པས་ཀླུ་ཕལ་མོ་ཆེས་མཆོག་གི་དངོས་གྲུབ་
ཐོབ། དེའི་བུ་དང་བུ་མོ་རྣམས་རྣལ་འབྱོར་པ་དང་མཁའ་འགྲོ་མར་གྱུར། དེ་ནས་དཔལ་ཨོ་
རྒྱན་མཁའ་འགྲོའི་གླིང་ཞེས་དེང་སང་གི་བར་གྲགས་པ། ཧེ་རུ་ཀ་རང་བྱུང་གི་ལྷ་ཁང་ཆོས་
ཀྱི་དཀོར་མཛོད། ཆོས་ཀྱི་རྒྱལ་པོ་མཚན་མཐུན་པ་དགུ་དང་། ཕྱག་ན་རྡོ་རྗེའི་སྤྲུལ་པ་དྲང་
སྲོང་འགྲོ་བ་དབུགས་འབྱིན་དང༌། གྲུབ་ཐོབ་ཆེན་པོ་ལ་ཝ་པ་སོགས་སྐྱེས་མཆོག་དུ་མ་དང་།
ཁྱད་པར་རྡོ་རྗེ་ཕག་མོས་བྱིན་གྱིས་བརླབས་པས་གསང་སྔགས་བླ་མེད་ཀྱི་སྤྱོད་པ་སྐྱོང་བ་
215



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཐུན་མོང་གི་རྫུ་འཕྲུལ་དངོས་སུ་སྟོན་ནུས་པ་དེང་སང་གི་བར་དུ་ཡོད་པ། ས་མུ་དྲ་སིནྡྷའི་
ཚུར་རོལ། རྣལ་འབྱོར་གྱི་དབང་ཕྱུག་རྣམས་ཉམས་དང་རྟོགས་པ་གོང་དུ་སྤེལ་བའི་ས། སོ་
སོའི་སྐྱེ་བོ་ཕལ་བ་དག་ཀྱང་ཚེ་འདིའི་ཀུན་རྟོག་རགས་པ་འགགས་ཏེ། མི་རྟོག་པ་རྒྱུད་ལ་
བསྐྱེད་ནུས་པ། དེང་སང་རྒྱ་གར་བ་རྣམས་ཀྱི་འཕྲལ་སྐད་དུ་ཀཱ་མ་ལ་པིར་ཞེས་འབོད་པའི་ ་
བཤུལ་ལམ། རིམ་པར་བགྲོད་པའི་ཚུལ་ཅུང་ཟད་ཅིག་གླེང་ན། སྤྱིར་འཛམ་བུ་གླིང་གི་ཆུ་
བོ་བཞི་འབབ་ཀྱི་ལྟེ་བ་ཕལ་གྱི་གངས་ཏི་སེ་ཞེས་འབོད་ཅིང་། ཏི་སེ་ནས་གང་ལྷོ་ནུབ་ཏུ་
འབབ། མྱང་པོ་རི་རྫོང་ནས་ཉི་མ་གཅིག་གིས་སྲེ་ཏ་པུ་རིར་སླེབ། དེ་ནས་ཞང་ཞུང་གི་ཡུལ་
གུ་གེ་ཁྱུང་ལུང་དུ་སླེབ། གུ་གེ་བརྒྱུད་ཏེ་ཕྱིན་པས། ཞག་ལྔ་ལ་ཤ་རཾ་ལ་རྩོར་སླེབ། ལ་ཐོན་
ནས་ཁུ་ནུ་རང་གི་མགོ །དེ་ནས་རྣམ་རྒྱལཙཔུཥཱཤ༈ དེ་ནས་ཉིན་གཉིས་ནས་སྭ་རར།
ཁྱགས་སུ། དེ་ནས་ཉིན་ལྔ་ལ་སུ་གེ་ཐང་དུ་སླེབ། དེ་ནས་ཞག་གསུམ་ལ་ཛྭ་ལ་མུ་ཁེར་སླེབ།
དེ་ན་ཡོད་པའི་རྡོ་ལ་མེ་འབར་དང་། ཆུ་ལ་མེ་འབར་གཉིས་ལ་ཀླུ་སྒྲུབ་ཀྱིས་སྦྱིན་བསྲེག་
མཛད། དེའི་ཉེ་ལོགས་ན་ཀླུ་སྒྲུབ་ཀྱི་སྒྲུབ་ཁང་ཕ་བོང་གྲོད་པ་འདྲ་བ་ཞིག་འདུག །དེ་ནས་
ཉིན་གཅིག་ལ་ཡུལ་ཉི་ཤུ་རྩ་བཞིའི་ཡབ་ཛཱ་ལནྡྷ་ར་ཞེས་པ་རྒྱ་གར་བ་ཀུན་ཀང་ར་གོ་ཊ་ཞེས་
འབོད། བོད་པ་རྣམས་ན་གར་གོ་ཊ་ཞེས་པ་ཡུལ་དེའི་ཤར་ངོས་ན་ལྷ་ཁང་མཆོད་རྟེན་གྱི་
བཟོ་འདྲ་བ་དེའི་ནང་ན་མ་ཧཱ་དུར་ཁ་ཞེས་རྡོའི་རྟེན་རྨོག་འདྲ་བ་ཞིག་འདུག །དེ་ལ་རྡོ་རྗེ་
ཕག་མོ་གནས་ཀྱི་ཡོད་ཟེར། དྲོད་མ་ཡལ་བར་འདུག །ལྷ་ཁང་དེའི་ཕྱོགས་བཞིར་ལས་
བཞིའི་ཐབ་ཁུང་དང་། བྱང་ངོས་སུ་དམར་མཆོད་ཀྱང་བྱེད། ཤར་དུ་མི་རྣམས་ལྕེ་བཅད་ ་ ་
ནས་ཞག་གསུམ་དེ་ཀར་འདུག་པས་སོས་ཤིང་ངག་མི་བདེ་བ་རྣམས་ལ་ཤིན་ཏུ་ཕན་པ་ཞིག་ ་
གདའ། དེར་ནུབ་གཅིག་རྨི་ལམ་དུ། རྒྱ་དར་དམར་པོའི་གུར་ཁང་གི་ནང་དུ་བཅོམ་ལྡན་
འདས་མ་སྣང་ལ་རང་བཞིན་མེད་པ་ཞིག་བཞུགས་འདུག་པར། བདག་ཊི་ལ་ངང་ཁ་ཆེར་ །
འགྲོ་བ་ལ། བར་ཆད་མེད་པར་ཨེ་ཕྱིན། ལུང་བསྟན་དབུགས་དབྱུང་གནང་དུ་གསོལ་ཞུས་་
216



ཨོ་རྒྱན་མཁའ་འགྲོའི་གླིང་གི་ལམ་ཡིག་
པས། རྒྱ་དར་བཀྲ་ཤིས་ཁ་བཏགས་ཤིག་གནང་ནས་བར་ཆད་མེད་དོ་གསུངས། ཡུལ་དེའི་
ལྷོ་ན་ལདྨ་ར་ཞེས་བྱ་བ་དུར་ཁྲོད་བརྒྱད་ཀྱི་ནང་ཚན་ཤིང་བརྒྱད་ཀྱི་ཡབ་ཡིན་ཟེར། གེ་སར་
གྱི་སྡོང་པོ་ཡོད་པ་དེ་ལའང་དམར་མཆོད་བྱེད་ཅིང་། དེའི་ཉེ་ལོགས་ན་ཕུག་པ་ཆེན་པོ་རྒྱལ་
བ་རྒོད་ཚང་པའི་སྒྲུབ་ཕུག་དེ་ལ་བོད་རྣམས་སྡོད་ཅིང་། ཟླ་བ་དང་པོ་ལ་ཆོ་འཕྲུལ་གྱི་དུས་
ཆེན་རྒྱ་གར་བའི་ནང་པ་ཐམས་ཅད་ཟླ་བ་རེར་ཚུལ་དུས་མཆོད་ཞིབ་ར་ཟེར་གཏོང་གི་
འདུག །གནམ་གང་གི་ཉིན་གྲོལ་སྟོན་རྒྱལ་པོའི་ཕོ་བྲང་ནང་དུ་ཛོ་ཀི་རྣམས་དང་། སེ་ཉ་སི་
དང༌། བོད་པ་ཐམས་ཅད་ཁྱད་མེད་དུ་མཆོད་པ་གཏོང་གིན་འདུག །དུར་ཁྲོད་དེའི་ཆུ་
གཉིས་ཀྱི་བར་ན་ཕ་བོང་ཐོད་པ་འདྲ་བ་ཞིག་ལ་རྣལ་འབྱོར་མའི་སྐུ་ཤིན་ཏུ་གསལ་བ་འདུག་
ཚོགས་བདག་གླང་སྣ་རང་བྱོན་ཡོད་ཟེར་བ་མི་རྣམས་ལ་བཤད་རྒྱུ་མི་འདུག་ཅིང་མ་རྙེད།
ཡུལ་དེའི་བྱང་ངོས་ཀྱི་རི་དེའུ་ཆེ་བ་ཞིག་འདུག་པ་དེ་ཁ་ནུ་མ་ཨོ་ཏྲེ་ཡིན་ཟེར། ལར་ཀང་ར་
ཀོ་ཊའི་ཡུལ་དེ་ཤིན་ཏུ་ཉམས་དགའ་བ། ལོངས་སྤྱོད་ལ་སོགས་པ་ཕུན་སུམ་ཚོགས་པ་དགེ་
སེམས་ཆེ་བ། སྐྱེས་ཕོ་མོ་ཐམས་ཅད་ལྟ་ན་སྡུག་པ། རྒྱལ་པོ་དེ་ནང་བ་ཡིན་པས་སེ་ཉ་སི་
དང་། ཛོ་ཀི་གཉིས་ཀའི་སྡེ་ཡོད། རྒྱལ་རིགས་དེ་ལ་འཁོར་ལོ་སྡོམ་པའི་སྤྲུལ་བ་རེ་འབྱུང་
ཟེར། ཀང་ར་ཀོ་ཊ་ནས་ཉིན་གཅིག་ནུབ་ཏུ་ཕྱིན་པས། ནུ་རུ་ཕུ༔ ཤི་ན་ག་ར༈པ་ཋན། ནོ་
ས་ར། ཀ་ཇུ་ཧ་ར། པ་རུ་རྡ༈པ་ཞན་མུ་སུར། ས་ཀི་རི། ས་ལོ༈ བྷེ་ཚར་བྷུ་ར། ས་ལ་གོ་ཐུ།
སོ་ཊ་ཀོ་ཊ། གྷ་ཙོ་ར་ཀ་ནས་ཉིན་གཉིས་ལ། བ་ལ་ན་གར་ཊི་ལར་སླེབ། དེ་ན་ཛོ་ཀིའི་སྡེ་
ཡོད། བླ་མ་དེ་ཛིནྟ་པིར་ཟེར་བའི་ཕྱིས་འབྱུང་གི་གྲུབ་ཐོབ་རྩོད་མེད་དེའི་སྐུའི་སྐྱེ་བ་བྷ་ནཱ་ཐ་
ཟེར་བ་གཞོན་ནུ་ཞིག་འདུག །གཞན་སྟག་ལེ་ནཱ་ཐ་ཟེར་བའི་གྲུབ་ཐོབ་ཅིག་འདུག །རི་དེའི་
ལྷོ་ངོས་ཀྱི་བྲག་ལ་ཨོ་རྒྱན་གྱི་སྐུ་རང་བྱོན་ཤིན་ཏུ་གསལ་བ་ཞིག་འདུག །ཛཱ་པིར་དང་ཛིནྟ་
པིར་གཉིས་ཀྱིས་སཱ་འཛུལ་ལ་བྱོན་པའི་ཤུལ་དེ་ན་འདུག །དེ་ནས་ཁ་ཆེ་ལ་ཕྱིན། ཁ་ཆེའི་
ཡུལ་དེ་ཡང་ལུང་པ་ཤར་ནུབ་ཏུ་རིང་བ། ཟས་གོས་ལ་སོགས་པ་མོད་པ། གནས་ཀྱང་ནུབ་
217



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཕྱོགས་ཀྱི་ཆུ་གཉིས་ཀྱི་བར་ན་སྨིན་མ་ར་མེ་ཤྭ་ར། དེའི་ཤར་ཕྱོགས་ན་མཚོ་ཆེན་པོ་ཞིག་གི་
དཀྱིལ་ན། མང་པུ་རེ་ཟེར་བའི་མཆོད་རྟེན་གཅིག་འདུག །དེ་ཀ་དགྲ་བཅོམ་པ་ཉི་མ་གུང་
པས་སྐྱིལ་ཀྲུང་བྱས་པས་ཀླུ་རྣམས་ཀྱིས་རྫི་ཆར་དྲག་པོ་ཕབ་པས། ཆོས་གོས་ཀྱི་སྣེ་བངས་
པ་ཙམ་ཡང་མ་བྱུང་། སླར་མདའ་རྡོའི་མཚོན་འཕངས་པའི་ཤུལ་དུ་མེ་ཏོག་ལ་སོགས་པ་
སྐྱེས་པས་ངོ་མཚར་དུ་གྱུར་ནས། བཀའ་ཅི་སྩོལ་ཞུས་པས། ངས་སྐྱིལ་ཀྲུང་གིས་མནན་
པའི་ས་འདི་སྟེར་དགོས་གསུངས་པས། མཚོ་རྣམས་སྐམས་ནས་ཡུལ་ཆགས་པའི་ཡུལ་གྲུ་
གཅིག་ལ་གྲོང་ཁྱེར་འབུམ་ཚོ་སོ་དྲུག་ཡོད་ཟེར། དེ་ན་རྗེ་བཙུན་ནཱ་རོ་བའི་ཀུན་དགའ་ར་བ་
ཁ་ཆེ་ཁྲི་སྟན་ཡོད་ཟེར། དེའི་མཚོ་དེ་ཕྱིས་རྒྱས་པས་ཡུལ་དེའང་ཤར་ངོས་སུ་སྤོས། དེ་ལ་ཁ་
ཆེ་ན་གར་དུ་གྲགས་པའི་ཡུལ་གྲུ་ཆེན་པོ་ཞིག་འདུག །ན་འོས་དྲུང་ན་བྷ་རོ་མ་ཙི་ཟེར་བ་ཕྱི་
པའི་ལྷ་ཁང་ཀ་བ་བཞི་བརྒྱ་ཡོད་པ་ཞིག་འདུག །པ་ལྷར་སྒང་ན་ཁྲོན་པའི་ནང་དུ་སྒྲོལ་མའི་
སྐུ་འཆར་བ་ཞིག་འདུག །དེའི་དུས་ཚོགས་ཀྱི་འཁོར་ལོ་བསྐོར། དྲན་པ་བཟང་པོ་ན་རེ།
བླ་མས་ལུང་བསྟན་པའི་གནས་སུ་སླེབ། ད་དངོས་གྲུབ་ཇི་ལྟར་ཞུ་ཟེར་བས། གླུ་འདི་
བླངས་སོ། །
རྩ་བ་ནི་འོག་ཕྱོགས་ཀླུ་ཡུལ་ལ་ཐུག་པ། །རྩེ་མོ་ནི་དགའ་ལྡན་ལྷ་ཡུལ་ལ་སླེབ་སྣང་
ངོ་༑ ༑དཔག་བསམ་ཤིང་ལ་དགོས་འདོད་འབྱུང་ཟེར་དང་པོ་ནས་ཐོས་ཟིན། །ཞུ་བ་ཞིག་
ཡོད་དོ་གྲུབ་པ་བརྒྱད་ཀྱི་དངོས་གྲུབ་ཞུ་བ་ཡིན་འབོལ་མོཤོག་ཤོག །རྩ་བ་ནི་རྡོ་རྗེ་འཆང་
ཆེན་ལ་ཐུག་པ། །རྩེ་མོ་ནི་དྲིན་ཅན་བླ་མ་ལ་སླེབ་སྣང་ངོ༌། །བཀའ་བརྒྱུད་བླ་མ་ལ་རྟོགས་
པ་དོན་གྱི་ཟབ་ཁྱད་ཡོད་ཟེར་དང་པོ་ནས་ཐོས་ཟིན། །ཞི་བ་ཞིག་ཡོད་དོ་བྱིན་རླབས་འཕོ་
བའི་དབང་བསྐུར་ཞུ་བ་ཡིན་འབོལ་མོ་ཤོག་ཤོག །རྩ་བ་ནི་བྱང་ཆུབ་ཀྱི་སེམས་ཉིད་ལ་
ཐུག་པ། །རྩེ་མོ་ནི་རང་བཞིན་ཡོངས་ཤེས་ལ་སླེབ་སྣང་ངོ་།. །རང་སེམས་རྟོགས་ན་སངས་
རྒྱས་ཡིན་ཟེར་དང་པོ་ནས་ཐོས་ཟིན། །ཞུ་བ་ཞིག་ཡོད་དོ་ཚེ་གཅིག་མཆོག་གི་དངོས་གྲུབ་
218



༦ ཨོ་རྒྱན་མཁའ་འགྲོའི་གླིང་གི་ལམ་ཡིག
ཞུ་བ་ཡིན་འབོལ་མོ་ཤོག་ཤོག །ཅེས་སོ། །དེའི་ཤར་ཕྱོགས་ན་སྟག་སི་ལི་མ་ཟེར་བའི་རི་
ཞིག་འདུག་པ། རི་བོ་གྲུ་འཛིན་ཡིན་ཟེར། དེ་ནས་ཉིན་གཅིག་གིས་པུལླ་ཧ་རིར་སླེབ། དེར་
ཞག་བདུན་བསྡད། ན་མོ་གུ་རུ། ཕ་དྲིན་ཅན་བླ་མའི་ཞབས་ལ་འདུད། །ས་བོད་ཡུལ་
གཙང་གི་རས་པ་ང་། །དཔལ་མེ་ཏོག་མདངས་འཕྲོག་གི་གནས་སུ་སླེབ། །སེམས་དགའ་
དྲགས་མ་བཟོད་གླུ་འདི་ཐལ། །སྨན་གུར་ཀུམ་གྱི་མེ་ཏོག་དྲི་བསུང་ལྡན། །བུང་བ་རྐང་དྲུག་
གི་གཤོག་རྩལ་རྣ་བར་སྙན། །གཙང་ཆབ་སྔོན་མོའི་མཎྜལ་ཡིད་གར་འོང་། །ཤིང་ལྗོན་པའི་
བསིལ་སྐྱོབ་དྭངས་ཉམས་ཆེ། །དངོས་གྲུབ་ཀྱི་བདུད་རྩི་སྐོམ་དུ་བརྟེན། །ཨེ་མ་ཧོ་སྐལ་བ་
བཟང་ངོ་སྙམ། །འདི་བསམ་གྱིན་དུ་བཀའ་བརྒྱད་ཀྱི་རྣམ་ཐར་དྲན། །ཕ་སྐད་གཉིས་སྨྲ་
བའི་ལོ་ཙ་བས། །རྒྱ་གར་ཡུལ་དུ་ལན་གསུམ་བྱོན། །སྤྲུལ་སྐུ་ནཱ་རོ་པཎ་ཆེན་ལ། །བཀའ་
རྒྱ་མཚོ་ལྟར་ཟབ་སྙིང་པོའི་དོན། །གསེར་ཞུན་མ་ལྟ་བུའི་གདམས་ངག་ཞུས། །བཀའ་
བབས་ལུང་བསྟན་མངའ་གསོལ་མཛད། །གངས་ཅན་འགྲོ་བའི་དོན་ལ་བྱོན། །བཤད་
སྒྲུབ་ཀྱི་བསྟན་པ་ཉིན་མོར་མཛད། །གྲུབ་ཐོབ་ཀྱི་གཏེར་ཁ་གྲངས་མེད་ཕྱེས། །མཁའ་སྤྱོད་
ཀྱི་གནས་ཀྱང་འདི་བས་བྲེལ། །དུས་ད་ལྟ་ནཱ་རོའི་བརྒྱུད་འཛིན་བཟང་། །ལམ་མོས་གུས་
ཀྱིས་ཆོག་པའི་གནད་ཀ་ལ། །བྱིན་རླབས་ཀྱི་དབང་བཞི་སེམས་ལ་ཐོབ། །འདི་རྟོགས་པ་
དོན་བརྒྱུད་ཀྱི་ཁྱད་ཆོས་ཡིན། །མི་གཞན་ལ་བརྗོད་ན་རྫུན་པའི་གཏམ། །ཐ་སྙད་ཀྱི་ཚིག་
ཕྱིར་མི་འབྲང་བ། །ལམ་སྲིད་པའི་སྡུག་བསྔལ་ཁྱད་དུ་བསད། །ལུས་བྲན་དུ་བཀོལ་ཞིང་
དཀའ་བ་སྤངས། །རྐྱེན་བཟང་ངན་གྱི་སྟེང་དུ་རང་བབས་བཞག །ད་ཆོས་ཉིད་དུ་གྲོལ་རྒྱུ་
མ་རྙེད་པས། །ལམ་བསྒྱུར་ཁའི་སྤང་བློ་ག་ལ་དགོས། །མི་གཞན་ལ་བཤད་ན་རྫུན་པའི་
གཏམ། །ཞེས་དང་། ཕྱོགས་ལས་རྣམ་རྒྱལ་མདའ་བའི་དངོས་གྲུབ་དང་། །བདུད་སྡེའི་
གཡུལ་ལས་རྒྱལ་བའི་མཐུ་སྟོབས་ཀྱིས། །འགྲོ་ཀུན་ཕན་བདེའི་ལམ་ལ་འགོད་བྱས་ནས། །
དཔལ་ལྡན་བླ་མའི་ལུང་བསྟན་འགྲུབ་པར་ཤོག །ཅེས་སྨྲས་སོ། །དེ་དུས་མཆེད་གྲོགས་
219



གངས་ཅན་སྐྱེས་མའི་དཔེ་ཚོགས་ལས། ་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གསུམ་ཡོད་པས་ཚད་པས་ཆེར་ན། བོད་ལ་ལོགས་འགྲོ་རོགས་གྱིས་ཟེར་ཚུར་ལོག་འོངས།
ཁོང་གསུམ་གྱིས་ཀསྨི་ར་ཟེར་བའི་ཡུལ་དུ་བསྡད། དེ་ནཱ་རོ་པའི་འཁྲུངས་ཡུལ་ཡིན། ངས་
སེནྟ་བྲག་རི་ཟེར་བའི་དུས་ཀྱི་ཆུ་ས་ག་ཟླ་བའི་བཅོ་ལྔ་ལ་བབས་ནས་སྣོན་ཟླ་བའི་བཅོ་ལྔ་
ཚུན་ལ་འབབ་པ་ཞིག་འདུག །དེ་ཡུལ་ཉི་ཤུ་རྩ་བཞིའི་སོར་མོ་ཡིན་ཟེར། གནས་དེ་ནང་
པས་ད་ལྟའང་འཛིན། དེ་ནས་ཁོང་གསུམ་གྱི་རྩར་ལོག་པས་བོད་ལ་འགྲོ་ཟེར་མ་ཉན།
རང་ཉིད་ཀྱང་ཅུང་ཟད་མ་བདེ་བས་ནད་ཀྱང་དགེ་སྦྱོར་གི་དྲོད་ཚད་ཉུལ་བར་གོ། །ཆོས་
ཤན་རྐྱེན་གྱིས་འབྱེད་པས་རྐྱེན་ཐོག་ཏུ་བློས་བཏང་། བདག་འཛིན་ཡུལ་མེད་དུ་སོང་། བག་
ལ་ཉལ་ཐམས་ཅད་ཐེར་ལ་ཐོན། མཉམ་རྗེས་གཉིས་ཇེ་བརྟན་སོང་། རིག་པ་ཤུབས་ནས་
ཐོན་པས་ནད་ཀྱང་བདེ་བར་ཤར་བ་ཞིག་བྱུང་། བླ་མ་སངས་རྒྱས་དངོས་སུ་མཐོང་བས། རོ་
སྙོམས་ཀྱི་གདམས་ངག་ལ་ཡིད་ཆེས། ལར་སེམས་ཅན་ཐམས་ཅད་རང་རང་གི་ལས་ལ་
སྤྱོད་ཅིང་སྡུག་བསྔལ་རང་གར་མྱོང་བ་འདི་སྙིང་རྗེ་སྙམ་ངེས་འབྱུང་དྲག་པོ་སྐྱེས། ལྷག་པར་
ཀླ་ཀློའི་ཆོས་ལུགས་དར་བས། འབད་པས་བསྒྲུབས་ཀྱང་བྱང་ཆུབ་ཐོབ་པར་མ་གསུངས་
པས། འདི་ཀུན་ཀྱང་ལམ་ལོག་པ་ལས་སླར་ལོག་ནས་སངས་རྒྱས་ཀྱི་བསྟན་པ་ལ་ཞུགས།
རྗེ་བཙུན་ངག་དབང་བཟང་པོའི་འཁོར་དུ་སྐྱེ་བར་གྱུར་ཅིག །བདག་གིས་དཔལ་ལྡན་བླ་
མའི་བཀའ་བསྒྲུབས་ཤིང་། རི་ཁྲོད་པའི་མཐའ་རྒྱལ་ཁམས་ཀྱི་གནས་ཆེན་རྣམས་སུ་དྲོད་
ཚད་མྱུལ་བའི་སྣང་མི་སྣང་ཀུན་བྱང་ཆུབ་ཀྱི་ལམ་ལ་འགོད་པར་གྱུར་ཅིག་ཅེས་སྨོན་ལམ་
བཏབ། དེ་ནས་ཚུར་འོངས་ཝ་རན་དུ་སླེབ། དེར་ཁོང་རྣམས་ཆེར་ན། མ་ཌེ་ལ་འགྲོ་དགོས་
ཟེར་ཕྱིན་པས་གཅིག་ལམ་དུ་ཤི། མ་ཌེར་སླེབ་ནས་ཞག་གཉིས་ནས་གྲགས་པ་རྒྱ་མཚོ་ཤི་
དེར་དྲན་པ་བཟང་པོ་ན་རེ། ང་བོད་དུ་སླེབ་ནས་ཤི་ན་བསམ་པ་འདུག །ལ་ལ་ཕྱིན་ན་ཉེ་
ཟེར་འདུག་པས་འགྲོ་རོགས་གྱིས་ཟེར། ངས་ལ་ལ་ས་སྟོང་དང་ཁ་བ་ཆེན་པོ་ཡོད་ཟེར་
འདུག་པས་ཕྱིན་ཤན་འདྲ་བྱུང་ན་ཤི་གསོན་ཕྱེད་ཕྱེད་འདི་རུ་སྡོད། མི་སྡོད་ན་རོང་ལ་ཕྱིན་
220



FAT HEELEE
ཨོ་རྒྱན་མཁའ་འགྲོའི་གླིང་གི་ལམ་ཡིག
#t
ནས་ཆ་ཡང་དྲོ། ཟས་ཀྱང་སློང་རུང་ཕྱིན་པས་ཆོག་རོང་ལ་འགྲོ་བྱས་ཀྱང་མ་ཉན་པར་ལ་
རིང་ལ་འགྲོ་དགོས་ཟེར། དེ་ལ་གླུ་འདི་བླངས། བྱ་ཆེན་འགྱུར་སྐད་མང་བ་རྣ་བར་སྙན་པ་
ཙམ་བྱུང་སྟེ། །རྒྱ་ཡུལ་ཚད་པ་ཚ་བས་སྐྱིད་པ་སྐྱུར་པ་ལས་མི་འདུག །མཆོད་པ་ཁེ་ཏྲས་ལ་
འབུལ་བ་དགེ་བ་ལྟར་སྣང་ཙམ་ཡིན་འདུག །ཐར་བའི་ལམ་སྟོན་ནི་མི་སྣང་སྐྱིད་པ་སྒྱུར་བ་
ལས་མི་འདུག །མཆེད་གྲོགས་ལྷན་ཅིག་ཏུ་འགྲོ་བ་བློ་བག་དྲོ་བ་ཙམ་སྣང་སྟེ། །ཕན་གཏམ་
བཤད་པ་ལ་མི་ཉན་སྐྱིད་པ་སྒྱུར་བ་ལས་མི་འདུག །ཅེས་སོ། །དེར་ངེད་གཉིས་ཀྱིས་ཞག་
གསུམ་འོངས། གངས་ལ་ཞིག་བརྒལ། ང་དེའི་ནུབ་ལ་རྩེར་བསྡད། མཆེད་གྲོགས་སློབ་མ་
བྱུང་། སང་ཉིན་སླར་ལོག །ཁོ་ཤི་བ་ཡིན་ནམ། འགྲོ་མ་ཐུབ་པ་ཡིན་ལྟར་ཕྱིན་པས། ལའི་
སྐྱེད་སྨད་ཙམ་དུ་འཕྲད་བྱུང་། དེའི་ཉིན་ཁ་བ་ཆེན་པོ་རང་ཞིག་བབས་འགྲོ་མ་ཐུབ། སང་ཉི་
མ་སྔ་ཕྱེད་ཙམ་ལ་ཁོ་བོས་འགྲོ་ཨེ་ཐུབ་ན་ཟེར། ངས་འགྲོ་ཐུབ་པའི་རེ་བ་ཟད་ཚེ་འདིའི་
ཆགས་སྡང་གི་འཁྲི་བ་ཆོད་ལ་བླ་མ་ལ་མོས་གུས་དྲག་པོ་བསྐྱེད། བར་དོའི་གདམས་ངག་
དྲན་པར་བྱའོ་སྙམ་པའི་མདུན་པ་ཐོང་། ཉམས་ལེན་ཐིམ་རིམ་གང་བྱུང་གི་སྟེང་དུ་སེམས་
མ་བཅོས་པར་ཀློད་ནས་བཞག་པས་ཐིམ་རིམ་སྟོང་པར་འཆར། བཞི་པ་འོད་གསལ་ཆེན་
པོ་སྟོན་གནམ་གཡའ་དག་པ་ལྟ་བུ་ཤར་བ་འོད་གསལ་མ། དེ་སྔར་འདྲིས་ཀྱི་མི་དང་འཕྲད་
པ་བཞིན། ངོ་ཤེས་པས་ཆོས་སྐུར་འཚང་རྒྱ་བར་གསུང་འདུག །གལ་ཏེ་དེར་ལམ་མ་ཆོད་ན་
བར་དོ་ཟུང་འཇུག་ལོངས་སྤྱོད་རྫོགས་པའི་སྐུར་ལྡང་དགོས་བས། སྣང་བ་གསུམ་གྱིས་རྒྱུ་
བྱས་ནས་བར་དོའི་ཡིད་ལུས་དབང་པོ་ཀུན་ཚང་ལས་ཀྱི་རྫུ་འཕྲུལ་ཤུགས་དང་ལྡན་པ། དེ་
དུས་བར་དོ་ལ་བར་དོ་ཡིན་པར་ངོ་ཤེས་པས་སྒྱུ་ལུས་དང་འོད་གསལ་ཟུང་འཇུག་གིས་ཡང་
དང་ཡང་དུ་འོད་གསལ་དུ་སྦྱངས་པས་ལོངས་སྐུར་འཚང་རྒྱ། དེར་ལམ་མ་ཆོད་ན་འཇིགས་
པའི་སྒྲ་བཞི། ཡ་ང་བའི་གཡང་ས་གསུམ་དུ་ཕྱིན་པས་མངལ་དུ་ཚུད། དེར་ལམ་ངན་པ་
བཀག་བཟང་པོ་འཚོལ་བའི་འདམ་ཁ་ཡོད་པས་མངོན་དགའི་འཕོ་བ་ལ་སོགས་པ་ཡང་བྱ།
22i



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བསམ་བཞིན་དུ་སྐྱེ་བ་ལེན་པས་དེ་ལྟར་ཡིད་ལ་བཞག་བྱས། ལར་མཆི་མ་ཞིག་ཕྱུང་ནས་
ཁྱོད་ཤེས་སོགས་འདི་བྱས་སོགས་གང་དྲག་བྱ་རོགས་གྱིས་ཟེར་ནས་དབུགས་ཆད་སོང་།
དེར༈རྗེ་མཚན་ལྡན་བླ་མ་རིན་པོ་ཆེ། །སྤྱིར་འདུས་བྱས་ཐམས་ཅད་མི་རྟག་པ། །དགོས་སྒྱུ་
ལུས་གཡར་པོ་འཇིག་པའི་དུས། །ལམ་བར་དོ་གསུམ་གྱི་གདམས་ངག་དགོས། །ནང་
འབྱུང་བ་རིམ་གྱིས་བསྡུ་བའི་སྐབས། །སྣང་མཆེད་པ་ཐོབ་པའི་རྟགས་སྣང་འཆར། །
གཤིས་མ་བཅོས་རང་ངོ་ཤེས་བཞིན་དུ། །ཐིམ་རིམ་གྱི་སྟེང་དུ་རང་བབས་ཞོག །གཡའ་
དག་གི་སྟོན་གནམ་ཇི་བཞིན་འབྱུང་། །དུས་དེར་ཅིག་ཅར་དུ་རྩལ་རྫོགས་སོ། །གོམས་པའི་
སྟོབས་ཀྱིས་གྲོལ་བ་ཟེར། །དེ་མིན་གོམས་པ་ཅུང་ཞན་ན། །དཔུང་དེད་དཔོན་གསུམ་དང་
མ་ཕྲད་ན། །བར་ཆད་བདུད་ཀྱི་ཕྱག་བརྙན་ཡོད། །གཟུར་མེད་ཀྱི་འཕྲང་ལ་སྒུག་ཅིང་
འདུག །དབང་པོ་ཀུན་ཚང་རྫུ་འཕྲུལ་ལྡན། །ཟུང་འཇུག་ལོངས་སྤྱོད་རྫོགས་པའི་སྐུ། །རྗེས་
གཞིག་རིལ་འཛིན་གྱིས་ཡང་ཡང་སྦྱང་། །དེ་བར་དོ་མི་འཁྲུལ་པའི་གདམས་ངག་ཡིན། །དུས་
དེ་ལས་འགྱངས་ན་ལུགས་ལྡོག་གི། །སྣང་བ་གསུམ་གྱི་ཉེར་ལེན་བྱས། །རང་དབང་མེད་
པའི་སྐྱེ་གནས་འཚོལ། །མངལ་སྒོ་འདམ་པའི་སྦྱོར་བ་བྱ། །མངོན་དགའི་འཕོ་བ་ཞེས་བྱའོ། །
ཞེས་སོ། །དེ་ནས་ཁ་བ་དང་ལ་ཞག་བཅོ་ལྔ་འོངས། བོད་ཟངས་དཀར་དུ་སླེབ། ལུས་གསོ་
བ་དང་བསྟུན་པའི་མཚམས་ཤིག་བྱ་བསམ་ཡོད་པས། སྒྲུབ་ཆེན་བདེ་བ་རྒྱ་མཚོས། ངའི་
དགོན་གནས་འདི་ས་རྩུབ་མོ་རང་ཞིག་ཡིན་པས། འདིར་ཕན་ཐོགས་པ་འདུག་པས་འདི་
རང་དུ་འཚམས་གྱིས་ཟེར་བས་དེར་བསྡད། དེ་རྟིང་ན་རོ་པའི་སྒྲུབ་ཕུག་རྫོང་ཀུ་ལ་ཟེར་བ་
དེ་ལ་ཟླ་བ་གཉིས་ཙམ་བསྡད། ན་གར་ཀོ་ཊ་ནས་སོང་བའི་མཆེད་གྲོགས་རྣམས་སླེབ།
གར་ཤ་མཁའ་འགྲོའི་གནས་མཇལ་བ་དང་། དབྱར་ཆོས་གསུང་བ་ལ་ཅིས་ཀྱང་འོང་
དགོས་ཚུལ་ནན་ཆེ་བས། དེ་དང་སྟབས་བསྟུན་གྱིས་འབར་གདན་དུ་ཕྱིན། སྒྲུབ་ཆེན་བདེ་
བ་རྒྱ་མཚོ་དཔོན་སློབ་རྣམས་ལ་ཆོས་དབང་སོགས་ཕུལ། འགྲོ་སྐབས་ཁོང་དཔོན་སློབ་
222



ཨོ་རྒྱན་མཁའ་འགྲོའི་གླིང་གི་ལམ་ཡིག
ཚོས་སྐྱེལ་ཐུང་མཛད་དེ་དུས་ཀོང་དྲོའི་ཚུལ་དུ། བཀའ་དྲིན་འཁོར་མེད་ཀྱི་རྗེ་བཙུན་སོགས་
བརྩམས། དེ་ནས་གར་ཤ་སྟེང་དུ་རྒྱལ་པོ་ཚེ་རིང་དཔལ་ལྡེས་ཞབས་ཏོག་ཟླ་བ་གསུམ་ཙམ་
མཛད། ཆོས་དབང་སུར་བར་བྱུང་། དེ་སྟེང་ཁང་གསར་དུ་ནུ་མོ་བསོད་ནམས་ཡུམ་སྲས་
ཀྱིས་བསྙེན་བཀུར་བཏེག །ཕྱག་ཆེན་ཆོས་དྲུག་རོ་སྙོམས་རྟེན་འབྲེལ་ལམ་ཟབ། མར་མི་
དྭགས་གསུམ་གྱི་བཀའ་འབུམ། ཆོས་འབྱུང་། མ་ཎི་བཀའ་འབུམ་ལ་སོགས་པ་ལུང་ཁྲིད་
སྨར་བར་བྱུང་། ནུ་མོ་བསོད་ནམས་རང་ཆོས་མཛད། ངེད་རྣམས་ཀྱིས་རི་བོ་གན་ལ། གུ་ས་
ཏཙམཎྜལ༈རོ་ཕགཥམཐེ་བོང་མ་རུ་སོགས་ངེས་མེད་ཀྱི་རི་ཁྲོད་བརྟེན། དགུན་དེ་གཡུར་
རྫོང་དུ་ཟླ་བ་དྲུག་མཚམས་ལ་བསྡད། སོས་བཀྲ་ཤིས་ཤུག་ལུང་དུ་དད་འདུས་མང་པོ་ལ་
ཁྲིད་ཆོས་བཤད། དེ་ནས་རང་ཡོར་རྒྱལ་པོ་ཚེ་རིང་དཔལ་ལྡེས་བོས། དེ་སྐབས་དར་རྩེར་
ཟླ་བ་གཉིས་ཙམ་བསྡད། ཡོངས་དྲིལ་གར་ཤར་ལོ་གཅིག་སོང་། གྲོགས་གཞན་རྣམས་དེ་
ཀར་བཞག རྗེ་དེ་ཉིད་ཀྱི་གྲྭ་བ་གཅིག་ཡོད་པས་ང་ཡང་འགྲོ་ཟེར་ནས་མ་ཉན། ངེད་གཉིས་
སེ་ཆད་རྡོ་བཟུང་། ཁྱེད་ཅིས་ཀྱང་འགྲོ་ན། ལམ་ལ་ན་ཚ་བྱུང་ན་ད་ལྟའི་འདི་འདྲ་མི་ཡོང་།
དང་པོ་ཅི་ཡོང་བ་ཤོག་ཟེར་རྐྱེན་ཐེག་རྒྱུ་བ་བྱེད། རྟིང་མ་ཅི་བྱེད་མཚང་བརླག་བྱེད་པ་རང་
མང་བ་ཡོང་གི་འདུག །ན་ནིང་ཁོང་གྲོགས་མཆེད་གསུམ་ནད་རྐྱེན་བྱུང་ཚེ་ཅི་དྲག་ལ་ཐུག་
བྱུང་། རང་རེ་གཉིས་ད་ལྟ་ནས་ཆད་བཟུང་བ་དགའ། ཁྱེད་ན་ན་ངས་ནད་གཡོག་བྱས་
བསྡད་ན། ང་བླ་མའི་བཀའ་བཅག་པར་འགྲོ་བར་འདུག་པས། ཁྱེད་རང་གང་ན་སར་
བཞག་དགོས་ཡོང་བས་བསམ་བློ་ཐོང་བྱས་པས། ང་གང་སླེབ་སླེབ་འགྲོ། ནམ་འགྲོ་མ་
ཐུབ་པ་དང་བཞག་ཆོག་ཟེར། དར་རྩེ་ནས་ཁང་གསར། སྐྱེ་ནས། གུས་མཎྜལ་ན། པུས་མོ་
ཀུཀླུ་ཏ་ཡོད། དེ་ནས་ཉིན་གཉིས་ནས་ར་ཕག་ཏུ་སླེབ། དེ་ན་སྤྱན་རས་གཟིགས་འགྲོ་བ་
དྲུག་སྒྲོལ་ཡེ་ཤེས་པ་བཞུགས་ངེས་པའི་ཀ་མ་རུའི་རྡོ་སྐུ་ཞིག་ཡོད། དེ་ནས་ཉིན་གཅིག་གིས་
མཐེ་བོང་མ་རུར་། དེ་ནས་ཉིན་གཅིག་གིས་པ་ཏ་ན། དེ་ནས་ཀོ་ཊ་ལའི་ལ་རྩར་སླེབ།
223



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གངས་ལ་ཆེན་པོ་དེ་བརྒལ་ནས། པང་གིར་སླེབ། དེ་ནས་སུ་རར། དེ་ནས་ཉིན་གཉིས་ལ་
ན་རན་དུ་སླེབ། བ་ཡུལ་ཉེར་བཞིའི་མཆན་ཁུང་ཀ་མ་རུ་ཡིན་ཟེར། དེ་ནས་ལ་ཆེན་པོ་ཞིག་
བརྒལ། ཉིན་གཉིས་ནས་ཙོ་བྷེཏུཾ་པའི་རོང་གི་མགོ་ཟིན། དེ་ནས་ཞག་བདུན་ལ་རོང་དེ་ཐོན་
ནས་ཧིནྡྲ་ཏཾ་དུ་སླེབ། དེ་ནས་ནུ་རུ་ཕུཤི་ན་གརཋཔ་ཋཎ༈ན་ས་རཀ་ལྕེ་ཧར་ཝཔཱ་ཏུ་
རརཝཔ་ཐན་མ་སུར༔ས་ཀི་རིས་ལོ༔བྷེ་ཚུ་བྷུརཝེས་ལ་ཀོ་བྷཝསོ་ཊ༈ཀོ་ཊཙེགྷོ་ཙོ་རཱ་
ག༔དེའི་ཉེ་ལོགས་ན་ཀཋ་རའི་ཆུ་གཙང་པོ་དེ་ལྷོ་ལ་རྒྱུག གྲུབ་ཐོབ་ཨོ་རྒྱན་པའི་ལམ་
ཡིག་ན། གཙང་པོའི་ཕ་རོལ་ནས་ཝ་ར་མི་ལ་ཟེར་བ་ཡོད་གསུང་བ་འདུག་པས། ཉིན་བཞི་
ཁ་ལྷོ་ལ་བལྟས་ནས་བཙལ་བས་མ་རྙེད། ཞི་བ་རྣམ་རྒྱལ་ནི་ལམ་ཡིག་ནང་ན་ཡོད་ཟེར་བ་
ཐམས་ཅད་མི་བདེན་པ་འདུག །ཡིག་ཆ་གཞན་རྣམས་ལའང་ཡིད་མི་ཆེས་ཟེར། ཆུ་ཐོན་
ནས་ལོག་འགྲོ་ཟེར་འདུག །ངས་ཁྱེད་རང་ལོག་སོང་། འཛམ་བུ་གླིང་འདིའི་ནང་ན་ཡོད་
པའི་ཡུལ་རྣམས་རྒྱ་མཚོའི་མཐའ་མ་བཅད་ན། ནམ་གཞུག་ཅི་ལ་མི་རྙེད་བྱས། དེ་ནས་ཁ་
བྱང་ནུབ་ལ་བལྟས་ནས་ས་སྟོངས་ཉིན་ལྔ་ཕྱིན་པས་ཧི་ལ་ཟེར་བའི་ཡུལ་དུ་སླེབ། ལམ་
ཡིག་ན་ཧོ་ར་ཞེས་པའི་ཡུལ་འབུམ་ཚོ་བདུན་ཡོད་ཟེར་བ་དྲིས་པས་སུ་ལའང་བཤད་རྒྱུ་མི་
འདུག །བང་ཧོ་ཊི་ཟེར་བའི་སྨན་ཚྭའི་རི་བོ་ཡོད་གསུང་པ་འདུག་སྟེ་བཤད་རྒྱུ་མི་འདུག །ཚྭ་
ནི་ད་ལྟའང་མང་པོ་ཐོན་འོང་གི་འདུག་པས། ཚྭ་ལེན་པ་གང་ན་ཡོད་དྲིས་པས་མང་པོ་ཡོད་
ཟེར། བང་ཧོ་དྲིས་པས་ཙོ་ཥར་ཉེ་ཟེར། དེ་ནས་ས་སྟོངས་ཞག་གསུམ་ཕྱིན་པས། མུ་ར་
གསྩལ་ཝཱི་ར་ནས་གཙང་པོ་ཞིག་བརྒལ་ནས་ཉིན་གསུམ་ཕྱིན་པས་ཙོ་ཥརར་སླེབ། ལུང་པ་
དེ་ཁའི་ཕྱོགས་བྱང་ནུབ་ཐམས་ཅད་རྒྱལ་མཐོ་བ། ཤར་ལྷོ་ཤིན་ཏུ་དམའ་བ། བྱང་ངོས་ནས་
བྲོག་སུབ་མང་པོ་ཁ་ལྷོར་བལྟ་བའི་གཏིང་ཐམས་ཅད་ན་ཚ་བྲག་ལྟ་བུ་མང་པོ་འདུག་ཅིང་།
རིའི་རིག་མི་འདུག །དེའི་ལྷོ་ཕྱོགས་ན་དྷ་གན་གྱི་ཡུལ་ཤིན་ཏུ་ཆེ་བ་དང་། ཛ་མོ་ལའི་ཡུལ་
དེ་གཉིས་ཀ་ནང་པ་ཡིན་པས་དགེ་འདུན་གྱི་སྡེ་མང་དུ་མཆིས་ཚྭ་ཁ་དེ་ནས་ཚུར་ན་གར་ཀོ་ཊ།
，
224



ཨོ་རྒྱན་མཁའ་འགྲོའི་གླིང་གི་ལམ་ཡིག།
ལ་ཧོརཝེཨ་བྷེར་ཚུན་འོང་ཟེར། ཕར་གོར་ལཙཱགྷོ་ཋའི་ཨ་ཤ་ཀཾ་ཚུན་འགྲོ། ཨོ་རྒྱན་གྱི་ཡུལ་
ལ་འགྲོ་ཟེར་བ་ལམ་ཡིག་ན་འདུག་སྟེ། དེང་སང་ནི་མི་རྒྱུག ཨོ་རྒྱན་རང་ན་ཚྭ་སྔོན་པོ་ཤེལ་
འདྲ་བ་འདུག ཙོ་ཥར་ནས་དྷོ་དྷོཥཝཝ་ཝུ་ལ། དེ་ནས་ཉིན་གཉིས་ལ་མ་ལོཊྛ། དེ་ན་རྒྱལ་
པོ་ཧུ་ལའི་གཙུག་ལག་ཁང་ཡོད་ཟེར་བ་འདུག་སྟེ། མོ་གོལ་གྱི་དམག་གིས་བཤིག་འདུག །
ཡུལ་རྣམས་དེ་ཀར་འདུག །དེ་ནས་ཁ་བྱང་ནུབ་ལ་བལྟས་ནས་ཕྱིན་པས་རུ་ཀཱ་ལ་ཟེར་བའི་
ཡུལ་ཡོད་ཟེར་བ་འདུག་སྟེ་སུ་ལའང་བཤད་རྒྱུ་མི་འདུག་པས། ཞི་བ་རྣམ་རྒྱལ་ན་རེ། ངེད་
རང་གཉིས་བལ་ནཱ་ག་ཊི་ལ་མཇལ་ནས་ལོག་འགྲོ་ཟེར། ངས་ད་ག་ལེ་བྱས་བཙལ་བས་
རྙེད་འོང་། འདོད་པས་གདུངས་ནས་མ་རྙེད་པར་ལོག་ན་དོན་ཅི་ཡོད་བྱས། ཁ་ནུབ་བྱང་ལ་
བལྟས་ནས་ཕྱིན། དེར་ལ་ཧོར་བའི་ཚོང་པ་ཞིག་དང་འཕྲད་བྱུང་། གང་ལ་འགྲོ་ཟེར། རུ་ཀཱ་
ལར་འགྲོ། ལམ་གང་ཡིན་དྲིས་པས། འདི་ནས་ཕར་ལུང་པ་སྟོང་པ་ཡིན། ཇག་པ་མང་པོ་
ཡོད། གསད་འོང་མ་འགྲོ། ལམ་བཤད་རྒྱུ་མེད་ཟེར། ངེད་རྣམས་ཕར་ཚད་མཉམ་དུ་ཕྱིན་
པས་ཡང་ཚྭ་ཁ་ཞིག་ནས། ཚྭ་རྐོ་མི་ལྔ་དྲུག་ཙམ་སླེབ་བྱུང་བས་གང་དུ་འགྲོ། ཕྱི་ནང་གང་
ཡིན་ཟེར། ངས་ནང་པ་ཡིན་བྱས་པས། ཀྱ་ཧིནྡྲ་ཧ་རམྦ་ཏི་ཞེས། ཅིའི་ནང་པ་བྲན་རྒྱ་ཆེན་པོ་
ཟེར་ཞིང་ངའི་མགོ་ལ་ཚྭ་རྐོ་པའི་ཐོ་བ་བརྒྱབ་བྱུང་ངས་ས་སི་ལུམ་ས་པཆདྷཏི། ཏུ་མི་ཧ་
རམྦ་ཏི་ཀྱ་ཧུ་ཝ། ཚུ་ཌི་མུ་ཧ། བདེན་པའི་རྒྱལ་པོ་ཆེན་པོའི་ས་ཆ་ལ་ཁྱོད་ཧམ་པ་ཆེན་པོ་
བྱེད་པ་ཅི་ཡིན། གྲིས་གསོད་དགོས་འོང་བྱས་ཁོའི་བྲང་ནས་བཟུང་། གྲི་ཆུང་རྒྱག་གྲབས་
བྱེད་པ་སྐད་བྱས་པས། ཞི་བ་རྣམ་རྒྱལ་གྱིས་བྷ་བྷ་ཕ་ལ། ཧ་མི་མོ་སུར་མ་ཧུ་ཝ་ཞེས། ཨ་ཕ་
བཟང་ང་ཕྱི་པ་ཡིན་ཟེར་འདུག་གཞན་མ་རྣམས་ཀྱིས་བར་བྱས། ངེད་གཉིས་ཕྲལ་བྱུང་།
ངས་ཁོའི་སྟོད་གོས་དེ་གཤགས་པས། སཱ་པ་ཀཾ་ཧཾ་ཙ་ལ། ཏིལ་ཀ་མརྟུ་མི་མུ་ཧ་ཞེས། སང་
གང་ལ་འགྲོ་མདའ་བརྒྱབ་ནས་ཁྱོད་གསད་གཏོང་ཟེར་འདུག །དེ་ན་འབྲོག་སྡེ་ཞིག་འདུག་
པས། དེ་ནུབ་དེ་ཁར་བསྡད། དེའི་ནུབ་རྨི་ལམ་དུ་གཟུགས་མེད་པའི་སྐད་དུ། སྔ་མའི་ལམ་
225



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལ་ཚུར་ལོག་ན་རི་ཀཱ་ལའི་ལམ་དང་ཕྲད་འོང་ཟེར། ངས་མཆེད་གྲོགས་ལ་བཤད་པས། མི་
འདི་ཀུན་གྱིས་ངེད་རང་གཉིས་ལ་བརྡུང་འཚོག་བྱེད་ཉེན་འདུག་པས་ལོག་པ་རང་དགའ་
ཟེར། དེ་མ་ཐག་ཏུ་ཚུར་ལོག་བས་ལམ་ནོར་ནས་གཡས་ཕྱོགས་ཀྱི་ལམ་ལ་ཞུགས་ནས་
ཕྱིན་པས་གྲོག་གཏིང་ཞིག་ན་ཚ་ལེན་མི་མང་པོ་འདུག དེ་ཀུན་ལ་ལམ་དྲིས་པས་རུ་ཀཱ་ལའི་
ལམ་བཤད་རྒྱུ་འདུག །དེ་ལ་འགྲོ་གྲབས་བྱས་པས། མི་རྒན་སོང་བ་གཅིག་གིས། ཏུ་མི་
ས་བོ། ཨེ་ཧཾ་བྷེ་ཐ། རོ་ཊི་ཝེ་ལ་ཁཱ་ཧི་ཀྱི་ན་ཧི་ཞེས། ཁྱོད་ཚུར་ཤོག །འདི་རུ་སྡོད། ལྟོ་ཟའམ་
མ་ཟ་ཟེར་བར། ངས་ཁཱ་ཧི་ཁཱ་ཧི་ཟ་བྱས་པས། ལྟོ་བྱིན་པ་ཟོས་དེའི་རིང་ཁོ་ན་རེ། ཧ་མི་
བྲམ་ཟེ་ཧུ་ཝ། ཏུ་མི་ཐོར་རོ་བྷུ་ཥ། སངྒི་རྡོ་ཚྭ་ཧོ་ཛ་ཞེས་ང་བྲམ་ཟེ་ཡིན། ཁྱོད་ཨེན་ཙམ་
འདུག །མཉམ་དུ་འགྲོའོ། །ཟེར་བས་ཅུང་ཟད་བསྡད། ཁོང་རྣམས་ཚྭ་ཁ་ནས་ཚོང་པ་མང་
པོ་འགྲོ། དེ་ཀུན་དང་མཉམ་དུ་སོང་བར་ཉིན་དགུ་ཕྱིན་པས་ལམ་བར་དེར་བ་ཚྭའི་མཚོ་
ཞིག་འདུག །དེ་གནས་ཞིག་ཡིན་ཟེར་ཏེ། བརྗོད་སོང་། དེའི་འཁྲིས་ན་འབྲོག་སྡེ་ཆེན་པོ་
ཞིག་འདུག །ཚོང་པ་རྣམས་ཚྭ་དང་མར་ཚོང་བྱས་བྲམ་ཟེའི་ནུ་བོ་དང་མཉམ་དུ་སོང་ཟེར།
ཡང་ས་དབར་ཞག་གསུམ་དུ་ཕྱིན་པས་རུ་ཀཱ་ལར་སླེབ། དེ་ནས་ཨཀི་ཐི་ཨལ། བྷ་ཧཱ་པུར།
མཱ་ལ་པུར། ཨུ་ཚ་ལ་པུར། ས་བུན་པར། རེ་ཨུ་རེ་ཌ། ཨ་ཏྲི་གེ །དེའི་མདུན་ན་སེང་གེ་ཁ་
འབབ་ཀྱི་གཙང་པོ་ཆེན་པོ་དེ་འདུག །གཙང་པོ་ཐོན་ནས་ཉིན་གཅིག་གིས་མ་ཚིལ་ཀ་ནཱ་ཋ་
ཏྲིལ་ཟེར་བའི་གནས་ཞིག་འདུག །དེ་ཀ་དཔལ་ཡེ་ཤེས་སྙིང་པོ་བཞུགས་པའི་ནུབ་དུ་ལ་ཀེ་
ཊ་ཡིན་ཟེར། དེ་ནས་པོ་ར། ནོ་ཤ་ར། མ་ཏང་ན། མི་ཏྲ་པ་ཎི་ཟེར་བའི་ཆུ་ལན་ཚྭ་བྲོ་བ་དེ་
སློབ་དཔོན་པདྨའི་གསང་ཆབ་ཡིན་ཟེར། དེ་ནས་མཆེད་གྲོགས་ན་རེ། མི་ཐམས་ཅད་ཀྱིས་
མི་ཐར་ཟེར་བས་མི་འགྲོ་ཟེར། ངས་འགྲོ་བར་ཐག་བཅད་པས། ཛོ་ཀི་ཟེར་བའི་རྣལ་
འབྱོར་པ་གསུམ་དང་། ཨ་ཏུ་མ་ཞེས་ཁྱིམ་པ་གཅིག་གིས་ལམ་སྟོན་པ་དང་སྐྱེལ་བས་ཕར་
ཚད་ཕྱིན། མི་གཅིག་དང་ཕྲད་ནས་ཁོང་རྣམས་ལ་གང་ལ་འགྲོ་བ་ཡིན་ཟེར། བྷོ་ཊནྟི་ཛོ་ཀི་
226



ཨོ་རྒྱན་མཁའ་འགྲོའི་གླིང་གི་ལམ་ཡིག
ཀ་པུརྟི་རྟ་ཙ་ལེ་ཞེས། བོད་ཀྱི་རྣལ་འབྱོར་པ་ཨོ་རྒྱན་གྱི་ཡུལ་ལ་འགྲོ་བ་འདུག་ཟེར། མི་
ནག་དེས་ཧ་མ་རེ་ཨཱ་ཙི་ཀ་པུར་དྷུ་ཡི། སབ་ཙ་ལོ། སདྷི་དྷོ་ནོ་ཧོ་ཛ་ཞེས། ངེད་ཅག་དེ་རིང་
རས་འཁྲུ། སང་འགྲོ། རོགས་བྱ་ཟེར། ཛོ་ཀིན་ནི་ན་རེ། ཨ་ཙི་་ཁ། ས་པཱ་ཨ་དྷུ་མི། སངྒཱི་
དྷོ་ནོ་ཧོ་ཛ་ཞེས། དེ་རིང་སྡོད། སང་མི་འདི་དང་མཉམ་དུ་སོང་། རོགས་བྱས་འོང་ཟེར།
ངས་མི་དེ་ལ་ཁྱོད་ཀྱི་མིང་ལ་ཅི་ཟེར་དྲིས་པས་ཙ་དུ་ལྷ་ཡི་ཟེར། དེའི་ཉིན་བསྡད་པས། ཞི་
བ་རྣམ་རྒྱལ་ན་རེ། ལམ་བསྡེབས་བྱུང་ན་ང་ཡང་འགྲོ་ཟེར། ངེད་གཉིས་ཀྱིས་སང་ཉིན་ཁོ་
ཅན་དུ་ཕྱིན། འགྲོའམ་བྱས་པས། ཁོ་ནམ་མཁའ་ལ་མིག་བལྟ་ཞིང་། ཨཱ་སུ་མ་བྷ་ཏི་ལ་ཧ་
ཨེཝེཀ་པུར་དྷུ་ང་ན་ཧྲི་ཞེས། ནམ་མཁའ་འཁྲིགས་སོང་རས་བཀྲུས་མ་ཚར་ཟེར། ངས་ཁོ་
ལ་དེ་རིང་རས་འཁྲུའམ་མི་འཁྲུ་བྱས། རས་འཁྲུ་སང་འགྲོ་ཟེར། ཡང་དེའི་ཉིན་བསྡད།
སང་ཁོའི་རྩར་ཕྱིན། ད་འགྲོའམ་བྱས་པས། ཨ་ཏུ་མི་ན་རེ། དེ་ཚུ་ལྒ་ན་ཧ། ཀ་པུར་དྷུ་ང་ན་
ཧི་ཞེས། ཉི་མ་དགའ་མོ་མ་བྱུང་། རས་བཀྲུས་མ་ཚར་ཟེར་བར། ངས་ཁོ་ལ་མཆིལ་མའི་
ཐུལ་མེ་བཏབ། ཏུ་མ་ར་བྷུ་ར་ཧ་མི་ཙ་ལེ། ཁྱོད་སྡུག་ཀྲད་འདུག །ང་འགྲོ་བྱས་པས། ཏུ་མི་ས་
པ་ཙ་ལེ། སངྒཱི་བྷོ་ནོ། ཨ་ཙ་བྷེ་ཋ་ཅེས་ཁྱེད་སང་འགྲོ། མཉམ་དུ་འགྲོ། དེ་རིང་སྡོད་ཟེར།
ངེད་ཀྱིས་ཧ་མར་ཨ་ཙི་ཨ་ཡི། ཨ་སུ་སྨྲ་བྷ་ཏི་ལ་ན་ཧི། ཀ་པུར་དྷུ་ང་ན་ཧི། ཏུ་མ་ར་བྷ་ར་ཧ་
རམ་ཛ་ཏི་ཀྱ་ཀ་ཏ་ཅེས། ངས་དེ་རིང་ཡོངས་ཚེ་ནམ་མཁའ་ནི་མ་འཁྲིགས། རས་མི་འཁྲུ་
འདུག །ཁྱོད་སྡུག་ཀྲད་ཧམ་པ་ཆེན་པོ་འདུག་ཅི་བྱེད་བྱས་པས་ཁ་རོག་པར་བསྡད་སོང་། དེ་
ནས་ཕར་ཙམ་ཕྱིན་པས། མི་མང་པོ་འགྲོ་འདུག །ལམ་དྲིས་པས་བྲམ་ཟེ་རྒན་སོང་བ་དེས།
ཀ་མརཝཙིའི་གོས་ན་ཧི། པ་བྷནཉྩབྷ་བྷསཝཔཾ་གྷརཝེཏུ་མེ་མུ་ག་མ་ཏདྷི་ལ་ཙ་ལོ་ཞེས། ཨོ་
ཌི་ཡཱ་ན་ལ་དཔེ་མེད་མི་ཐར། སྐྱེས་པ་ཐམས་ཅད་སྡུག་ཀྲད་ཡིན། ཁྱོད་བསད་འོང་། བྷོར་
ཁ་ཊི་ལ་ལོག་སོང་ཟེར། བྲང་ནས་ཚུར་ཕུལ་བྱུང་བས། ཞི་བ་རྣམ་རྒྱལ་ན་རེ། སྦྲང་མ་མེ་
དོང་ལ་ལྕེབས་ནས་དགོས་པ་མི་འདུག་ལོག་འགྲོ་ཟེར། འོ་ན་ཁྱོད་རིང་ལོག་སོང་། ང་ནི་ཤི་
227



གངས་ཅན་སྐྱེས་མའི་དཔེ་ཚོགས་ལས།… ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཤི་ལ་ཚད་བཙུགས་ནས་འགྲོ་བྱས། ངེད་གཉིས་དེ་ནས་གྱིས། དེ་ནས་མཱ་དྷ། ཨ་ཙི་མི།
བཀྲི་ལི། དྷི་དྷོ་ར། ཀཱི་ཊུ་ཧར། བྷརཱར། པ་ཟ་བདེ། མུ་ཐདྡྷི། ཀ་པོ་ལ། ཀནྡྲ་ཧར། ཧ་སོ་
ན་གར། དེ་ནས་གཙང་པོ་ཞིག་ཐོན་ནས། པ་རུ་ཀ ་ །ནསྦྲུལ། སི་ཁིར། དེ་ནས་ཉིན་ཕྱེད་ .
ཙམ་ལ་ཇག་པ་བཅུ་དྲུག་ཙམ་དང་ཕྲད་། ཀ་བུར་ཧ་ཡི་ཞེས་ཨོ་རྒྱན་ནས་ཡིན་ཟེར། རལ་གྲི་
མགོ་ལ་ལན་གཉིས་བསྣུན། ཡང་གཅིག་གིས་རལ་གྲི་མགོ་ལ་བསྣུན་བྱུང་བས། ང་
འགྱེལ༈རལ་པ་བཅད། གོན་ཆས་བཤུས། འཁྲིས་སུ་མི་གཅིག་བཞག །ཇག་པ་རྣམས་
ཕར་ཚད་སོང་ནས་གྲོས་བྱེད་ཅིང་། དངུལ་གྱི་ཊཾ་ཁ་དང་། པ་ཡེ་ས་ཕར་གཏང་ཚུར་གཏང་
མང་དུ་བྱེད་ཅིང་འདུག །ངའི་བསམ་པ་ལ་ང་བཙོངས་ཡོད་པ་འདུག་སྟེ། ང་དུད་འགྲོ་ནི་
མིན། མི་ཡིན་པས་ལས་སླ་བསམ་པ་ཤར། ཁོང་སྤུན་གཉིས་ཀྱིས་ཉོས་ནས་ང་ཁྲིད་ཕྱིན་
པའི་ལམ་ལ་ཇག་པ་དྲུག་དང་ཕྲད། ཁོང་རྣམས་ཀྱིས་ང་འཕྲོགས་སོང་། འགའ་ཞིག་གིས་
བར་བྱས། ཕར་ལབ་ཚུར་ལབ་མང་དུ་བྱས་ནས་རིན་གཏང་དགོས་བྱུང་སོང་། དེའི་རྟིང་ཉི་
མ་བཞུད་མཚམས་ལ། ཇག་པ་གཅིག་དང་འཕྲད། དེ་དང་ལབ་གླིང་མང་དུ་བྱས། ཁོ་ལ་
འཇམ་པོའི་ངོས་ནས་རིན་སྟེར་དགོས་བྱུང་སོང་། ནམ་ཕྱེད་ཙམ་ལ་ནོ་མོ་ལ་བཛྲ་ཏུ་སླེབ།
དེར་ཁོང་གི་ལས་བཅོལ་བྱུང་། ངས་གཤའ་མ་རང་མ་བྱས་པས། ཁོང་ཚོས་བྷོ་ཊནྟི་ཧརསྨྲ་
ཏི་ཙོ་རེ་ཧ་ཡི་ཞེས། བོད་པ་ཧམ་པ་ཆེན་པོ་ད་ཞོག་ཟེར། ལས་འཕྲོ་ཁོ་རང་གིས་བྱེད་ཅིང་
འདུག །ངས་ཐུན་བཞིའི་གསོལ་འདེབས་སོགས་སྡིགས་མོ་འཕྲན་བུ་བྱས་པས། ཁ་རོག་
སྡོད་ཟེར། འཕྲོ་མ་བཅད་པས་ཕ་རྒན་དེས་ཤིང་འགལ་པ་ཞིག་མགོ་ལ་ལན་གཉིས་བསྣུན།
ང་འགྱེལ་ཏེ་བསྡད་པས། སླར་རྐང་རྡོས་མང་དུ་ཉེས། དེ་དུས་ང་རང་གི་སྔོན་གྱི་ལས་སྦྱོང་
བའི་ཐབས་ཡིན་སྙམ། རྗེ་བླ་མའི་གསུང་རྒྱན་དྲན། ནད་དང་སྡུག་བསྔལ་གཏམ་ངན་
གསུམ་སྔོན་ལས་སྦྱོང་ལ་མེད་ཐབས་མེད། གསུང་པ་དེ་འདི་ཁར་འདུག་ །གནས་ལུགས་
ཀྱི་དོན་ལ་སྡུག་བསྔལ་སོགས་མི་མཐུན་པའི་རྐྱེན་ཅི་བྱུང་རུང་། གཞི་མེད་རྩ་བྲལ་དུ་ཤེས་
་
228



བ
ཨོ་རྒྱན་མཁའ་འགྲོའི་གླིང་གི་ལམ་ཡིག
པས། རོ་སྙོམས་ཀྱི་ཉམས་ལེན་གོ་བར་མ་ལུས་ཙམ་བྱུང་། རྣམ་པ་བྱ་བ་གང་ལ་ཡང་ཐབས་
མཁས་པས་ཟུང་འཇུག་གི་ཉམས་ལེན་ལེགས་ཚོགས་གསོལ་འདེབས་སྨོན་ལམ་སོགས་
བྱེད་པ་ལ་ཁོང་པའི་ནང་དུ་ཡུན་རིང་ན་གཡེང་བ་ཆེ་ཞིང་། ཁོང་རྣམ་པའི་བསོད་ནམས་ལ་
གནོད་བསམ་ཞག་དྲུག་བསྡད། ཉིན་ནི་བྲོས་པས་མི་ཐར་བསམ་ཚེས་བཅོ་ལྔའི་ནུབ། ཁང་
པའི་འགྲམ་དྲུས་ནས་བྲོས་ཕྱིན་ཏེ། མཐའ་བཙན་པ་ཞིག་ཏུ་བསྡད་ནས་གླུ་འདི་བླངས་སོ། །
རྗེ་བླ་མ་རྣམས་ལ་གསོལ་བ་འདེབས། །རྐྱེན་བར་ཆད་ཞི་བར་བྱིན་གྱིས་རློབས། །ནུབ་ཨོ་
རྒྱན་སྤྲུལ་སྐུའི་ཞིང་ཁམས་དེ། །བློ་མོས་དྲོགས་མ་བཟོད་མཇལ་དུ་འོངས། །ཆུ་ཆེན་པོ་སིནྡྷུ་
ཕན་ཆད་ནས། །ཨོ་རྒྱན་གྱི་ཡུལ་སྣ་ཟིན་ནོ་སྐད། །ནུབ་གོམ་ནཱ་ཐར་སླེབ་པའི་དུས། །ལམ་
འཇིགས་པ་ཆེན་པོ་ཡོད་དེ་སྐད། །གྲོགས་མེད་གཅིག་པུར་ང་ཡིས་ཕྱིན། །འབུ་ཚེ་ཟད་གྲོག་
མའི་སྒོ་རྩར་བཞིན། །བདག་ཀྱང་ཇག་པའི་དྲུང་དུ་སླེབ། །སྡིག་ཅན་ལ་གཤེད་མའི་ཚོགས་
བཞིན་དུ། །ཐམས་ཅད་རུབ་ནས་ང་ཉིད་བརྡུངས། །དེ་ཡང་མི་རྟག་སྒྱུ་མའི་དཔེ། །ཤོ་མས་
ཀྱང་བླ་མ་དྲན་པ་ལ། །ཟང་ཟང་གི་ནོར་རྫས་བདག་ལ་མེད། །ཉེ་བར་འཁོ་བའི་ཕྲན་བུ་
རྣམས། །གན་སྐྱལ་བསྒྱེལ་ནས་སུས་ཁྱེར་མེད། །དེ་ཡང་མི་རྟག་སྒྱུ་མའི་དཔེ། །ཤོ་མས་
ཀྱང་བླ་མ་དྲན་པ་ལ། །རལ་པ་མུཉྫ་ཅོད་པན་དེ། །མུ་སྟེགས་ནག་པོའི་རལ་གྲིས་བཅད། །
དེ་ཡང་མི་རྟག་སྒྱུ་མའི་དཔེ། །ཤོ་མས་ཀྱང་བླ་མ་དྲན་པ་ལ། །ཕ་མས་གསོས་བའི་སྒྱུ་ལུས་
འདི། །ཁྲེལ་མེད་ཇག་པས་ཉོ་ཚོང་བྱས། །དེ་ཡང་མི་རྟག་སྒྱུ་མའི་དཔེ། །ཤོ་མས་ཀྱང་བླ་མ་
དྲན་པ་ལ། །དེ་ནས་ལམ་དུ་ཆས་ཙ་ན། །ཞགས་པ་ནག་པོས་བཏགས་ནས་ཁྲིད། །དེ་ཡང་
མི་རྟག་སྒྱུ་མའི་དཔེ། །ཤོ་མས་ཀྱང་བླ་མ་དྲན་པ་ལ། །དེ་ནས་ཡུལ་དུ་སླེབ་ཙ་ན། །ཟ་
ལུགས་སྡོད་ལུགས་ཁོ་བཞིན་བསླབས། །དེ་ཡང་མི་རྟག་སྒྱུ་མའི་དཔེ། །ཤོ་མས་ཀྱང་བླ་མ་
དྲན་པ་ལ། །ཐུན་བཞིའི་གསོལ་འདེབས་བྱས་དུས་སུ། །བརྡུང་བཏག་བརྡེག་བཙོག་མང་
དུ་བཏང་། །དེ་ཡང་མི་རྟག་སྒྱུ་མའི་དཔེ། །ཤོ་མས་ཀྱང་བླ་མ་དྲན་པ་ལ། །བདག་བྱང་ཆུབ་
229
ཙར་བཞིན། །བསྐྱེད། །གྲོགས་མེད་གཞུབ་གོཎ་ནཱ་ཐར་སྐྱོངས། །ཆུ་ཆེན་པོ་སིན་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སྒྲུབ་པའི་རྣལ་འབྱོར་ལ། །མུ་སྟེགས་ནག་པོའི་བྲན་གཡོག་བཅོལ། །དེ་ཡང་མི་རྟག་སྒྱུ་
མའི་དཔེ། །ཤོ་མས་ཀྱང་བླ་མ་དྲན་པ་ལ། །ད་ནི་བྲོས་པའི་ཐབས་ཤིག་བྱ། །ནམ་ཕར་ཕྱེད་
ཚུར་ཕྱེད་སོང་ཙ་ན། །ཁང་པའི་འགྲམ་དྲུས་ཕུག་ནས་ཐོན། །རི་དྭགས་མཐའ་ལ་སྙེག་པ་
བཞིན། །རི་ནག་པོ་ཞིག་ལ་བཏང་ནས་ཕྱིན། །རྟ་བཟང་སྒྲོག་ལས་གྲོལ་བ་བཞིན། །བང་
མ་འདུར་གྱིས་ངང་ནས་ཕྱིན། །རི་ནག་པོའི་མགུལ་དུ་སླེབ་ཙ་ན། །ནམ་ཡང་ལངས་ལ་ཉི་
མའང་ཤར། །ཐར་པའི་གླིང་དུ་སླེབ་པ་འདྲ། །ཆུང་མ་ལ་སྐྱེས་ནས་ད་བར་དུ། །དུས་དེ་རིང་
ལས་མགྱོགས་པ་འོང་མ་མྱོང་། །ཁྲོས་པས་ཐར་པོ་མགྱོགས་པའི་ཚད། །ང་མི་ཡི་ལུས་ལ་
སེང་གེའི་རྩལ། །ལྷ་གསོལ་ལོ་མཆོད་དོ་དཀོན་མཆོག་གསུམ། །ཞེས་དང་།
ཡང་དེ་ཉིད་དུ་འདུག་པའི་སྐབས། ཉན་མཁན་མེད་པའི་ཤགས་འདེབས་ཀྱི་གླུ་འདི་
ཐལ་ལོ། །ཕ་ངག་དབང་བཟང་པོའི་ཐུགས་རྗེ་དང་། །ངག་དབང་རྒྱ་མཚོའི་སྙིང་སྟོབས་
གཉིས། །འཛོམས་པས་བསམ་པའི་དོན་ཀུན་འགྲུབ། །བྲག་ནག་པོ་ཞིག་ལ་རྒྱབ་གཏད་
ནས། །མུ་སྟེགས་ནག་པོས་ཁོ་ལ་གཤགས་ཤིག་འདེབས། །གང་མཁོ་བའི་ས་ཞིག་འཚོལ་
བསམ་སྟེ། །ངག་དབང་རྒྱ་མཚོ་ན་བུན་བཞིན་དུ་ཡལ། །མུ་སྟེགས་ནག་པོ་ཁྱོད་ལ་དེར་
ལ་ལོ། །ཁྲེལ་མེད་ངོ་ཚ་མེད་ལ་དེ་རེ་འཛེམ། །ནམ་ཟླ་དུས་བཞིའི་ལས་དེ་འཚོལ་
བསམ་སྟེ། །ངག་དབང་རྒྱ་མཚོས་ཐུན་བཞིའི་སྐྱབས་འགྲོ་བྱེད། །མུ་སྟེགས་ནག་པོ་ཁྱོད་ལ་
དེར་ལ་ལོ། །ཁྲེལ་མེད་ངོ་ཚ་མེད་ལ་དེ་རེ་འཛེམ། །ལྷོ་ཚོང་བྱང་དུ་བསྐྱལ་ནས་ཁེ་ཞིག་ལེན་
བསམ་སྟེ། །ངག་དབང་རྒྱ་མཚོས་ཉམས་དབྱངས་ལེན་ཞིང་གདའ། །མུ་སྟེགས་ནག་པོ་
ཁྱོད་ལ་དེར་ལ་ལོ། །ཁྲེལ་མེད་ངོ་ཚ་མེད་ལ་དེ་རེ་འཛེམ། །དང་པོ་ང་ལ་ཁྱེ་ཉོ་བྱས་
ལགས་ཏེ། །ད་ལྟ་ཅི་ཡང་མེད་པ་ང་ཉིད་རི་ལ་འཁོར། །མུ་སྟེགས་ནག་པོ་ཁྱོད་ལ་དེར་ལོ་
ལོ༑ །ཁྲེལ་མེད་ངོ་ཚ་མེད་ལ་དེ་རེ་འཛེམས། །བར་དུ་ང་ལ་བརྡེགས་རྩོག་མང་དུ་བྱས། །ད་
ལྟ་ཕྱོགས་བཅུར་བརྒྱུགས་ནས་ང་ཉིད་བུ་བཞིན་འཚོལ། །མུ་སྟེགས་ནག་པོ་ཁྱོད་ལ་དེར་
230



་
ཨོ་རྒྱན་མཁའ་འགྲོའི་གླིང་གི་ལམ་ཡིག
ལ་ལོ། །ཁྲེལ་མེད་ངོ་ཚ་མེད་ལ་དེ་རེ་འཛེམས། །ཐ་མར་ང་ཉིད་བཙོང་ནས་ནོར་ཞིག་ལེན་
བསམ་སྟེ། །རྒྱ་ཁྲ་འཕུར་བ་བཞིན་དུ་ང་ཉིད་དགུང་ལ་ཡལ། །མུ་སྟེགས་ནག་པོ་ཁྱོད་ལ་དེར་
ལ་ལོ། །ཁྲེལ་མེད་ངོ་ཚ་མེད་ལ་དེ་རེ་འཛེམས། །དགྲ་ཡང་མེད་ལ་གཉེན་ཡང་མེད། །
ཆགས་སྡང་མེད་པའི་རྣལ་འབྱོར་བདེ། །ཟ་བཏུང་གི་བྱེ་བྲག་མི་འདུག་སྟེ། །རྣམ་གཡེང་
མེད་པའི་རྣལ་འབྱོར་བདེ། །མཆེད་གྲོགས་ཀྱིས་གྲོས་འདེབས་མི་འདུག་སྟེ། །བློ་ཐག་ཆོད་
པའི་རྣལ་འབྱོར་བདེ། །བློ་བདེ་བ་བླ་མའི་བཀའ་དྲིན་ཡིན། །ཞེས་སྨྲས་སོ། །ཡང་བསམ་བློ་
ཞིག་ལ། ཁ་སང་ཡང་ཇག་པས་བཟུང་བྱུང་སྟེ་བྲོས་པས་ཐར་བྱུང་། ད་དུང་ཡང་བཟུང་བྱུང་
ན་བྲོས་པས་འཐུས་བསམ་ཕར་ཕྱིན་ན་རིམ་པས་ཉེ་རུ་འགྲོ་བསམ་ཉིན་གཅིག་ཕྱིན་པས།
སི་ཐར་ཟེར་བའི་ཡུལ་གཅིག་ཏུ་སླེབ་བྱུང་། དེར་ཡུལ་པས་བཟུང་ནས་འགྲོར་མ་སྟེར། མི་
མང་པོས་ཁྱད་གསོད་དང་སུན་འབྱིན་མང་དུ་བྱས། ངས་དེ་ལ་ལབ་ལན་མ་གཞལ། དེར་
ནང་པའི་བྲམ་ཟེ་གཅིག་བྱུང་ནས། ཏུ་མི་ཨ་ཡ་གྷོ་ཀ་ཧང་ཏེ་ཨ་ཡི་ཞེས། ཁྱོད་འོངས་སམ།
ཡུལ་གང་ནས་ཡིན་ཟེར། ཧ་མི་བྷོ་ཊནྟི་ཛོ་ཀི་ཧུ་ཝ། ང་བོད་ཀྱི་རྟོགས་ལྡན་ཡིན་བྱས། བྲམ་
ཟེ་ན་རེ། ཀར་ཤི་མི་རི་བྷ་ཊནྟི་ཨ་ཡ་ཅེས། ཁ་ཆེའི་བོད་ཡིན་ནམ་ཟེར། ཧ་མི་ཀ་ཤི་མི་རི་ན་ཧི།
ཧ་མ་ར་མ་ཧཱ་ཙིནྡ་ཧུ་ཝ། ཀ་ཤི་ཡ་རི་ཐི་པཎཱ་པ་རི། ད་ཤ་མ་ཡི་ནི་གྷ་ཡ་ཧ་ཡི་ཞེས། ང་ཁ་ཆེ་
མིན་དབུས་གཙང་ནས་ཡིན། ཁ་ཆེ་ནས་ཕར་ལ་ཐག་རིང་། ཟླ་བ་བཅུ་བདུན་ནས་ཡིན་
བྱས་པས་ཁོ་ཧ་ལས་སོང་བྷོ་ཊནྟི་ཛོ་ཀི་ཛྷདྨ་ཧ་ཡི། བོད་ཀྱི་རྣལ་འབྱོར་བ་ཡག་པོ་ཡིན་ཟེར།
དེ་ནས་བྲམ་ཟེས་ཡུལ་མི་རྣམས་ལ་བོད་ཀྱི་རྣལ་འབྱོར་པ་གནས་སྐོར་དུ་འོངས་པ་ཡིན་
འདུག །ཁོ་བཟུང་ནས། ཁྱེད་ལ་ཅི་ཐོབ་གཏོང་རོགས་གྱིས་ཟེར་འདུག་པས་དྲག་པ་རྣམས་
ཀྱིས་ཐོང་ཟེར་བཏང་བྱུང་། བྲམ་ཟེ་ན་རེ། ད་དུང་ཕར་འགྲོ་མི་ཐུབ་ང་དང་མཉམ་དུ་བྱུས་
ཧུར་ལ་འགྲོ་ཟེར་དེར་ངའི་བསམ་པ་ལ། བྷུས་ཧུར་ན་ཛོ་ཀའི་སྡེ་ཆེན་པོ་ཡོད། རོགས་འདྲ་
ཡང་རྙེད་དམ། མ་རྙེད་ན་ང་རང་ཛོ་ཀིའི་ཆས་སྤྱད་ནས་འགྲོ་དགོས་པ་འདུག །བསམ་ཞག་



གངས་ཅན་སྐྱེས་མའི་དཔེ་ཚོགས་ལས།. ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དྲུག་ཚུར་ལག །བྱུས་ཧུར་དུ་སླེབ། བླ་མ་དེ་ལ་ཕྱིར་བུདྡྷེ་ནཱ་ཐ་ཟེར། ང་ཛོ་ཀི་བྱེད་བྱས་པས།
ཐམས་ཅད་དགའ་ནས་ཛྷདྨ་ཛོ་ཀི་ཕ་ལ་ཧོ། རྒྱ་གར་གྱི་རབ་བྱུང་བྱེད་ལུགས་རྣ་བ་ཕུག་ནས་
མུཎྜ་བཏགས་མིང་འདོགས། ངའི་མིང་ལ་ཤྭ་མོ་ནཱ་ཐ་ཟེར། བྱུས་ཧུར་གྱི་མི་ཐམས་ཅད་ཀྱིས་
ཤྭ་མོ་ནཱ་ཐ་ཨ་དྨ་ས་དྷེ་ཞེས་ཕྱག་བཙལ། ཐམས་ཅད་ཀྱིས་བྱམས་པོ་བཅོལ་གུ་རུ་ཛྙཱ་ན་ནཱ་་
ཐའི་སྒོ་མོ་གྲུ་རུ་བསྡད་ས་བྱས། ཛ་ཊི་གུརྒ་ནཱ་ཐ་ས་ཏྭ་ཕོ་རོ་བྷི་བྷུ་ཏི་སོགས་ཛོ་ཀིའི་ཆོས་
བསླབས། དེའི་སྐབས། བསམ་ནི་བླ་མའི་བཀའ་བཞིན་བསམས། །སྒྲུབ་ནི་བྱང་ཆུབ་སྒྲུབ་
མཁན་ཡིན། །ངག་དབང་བཟང་པོ་མཁྱེན་ནོ་ཐུགས་རྗེའི་སྤྱན་གྱིས་གཟིགས། །མི་ནི་སྐད་
རིགས་མི་གཅིག་རྒྱ་གར་ཡུལ་དུ་སླེབ། །ཤར་ནུབ་ལྷོ་བྱང་དེ་ཡང་ནོར་བ་འདྲ་བས་བྱུང་། །ཤྭ་
མོ་ནཱ་ཐ་ང་ལ་སྐྱོ་བའི་ཉམས་ཤིག་ཤརེ། །གྲོགས་ཤིག་ཡོད་པ་བོད་ལ་ལོགས་ནས་སོང་། །མི་
འདོད་བཞིན་དུ་གཞན་དང་འགྲོགས་དགོས་བྱུང་། །རང་དབང་རང་ལ་ཡོད་པ་མིའི་ལག་ཏུ་
ཤོར། །མི་འདོད་བཞིན་དུ་གཞན་ངོ་བལྟ་དགོས་བྱུང་། །ཤྭ་མོ་ནཱ་ཐ་ང་ལ་སྐྱོ་བའི་ཉམས་
ཤིག་ཤར། །འགྱོགས་པོ་རང་གིས་ཕྱིན་ཀྱང་ཀོད་པོ་མི་ཡིས་བཅོས། །མི་འདོད་བཞིན་དུ་
གཞན་ཡུལ་བསྡད་དགོས་བྱུང་། །ཨོ་རྒྱན་ཞིང་གི་ཡེ་ཤེས་མཁའ་འགྲོ་མ། །བདག་གི་
བསམ་པ་བཞིན་དུ་བསུ་མ་མྱུར་དུ་མཛོད། །དེ་སྐབས་ཡུལ་དེ་ན་གྱད་པ་གཅིག་འདུག
སྐྱེས་པ་གཞན་རྣམས་ཉིན་རེ་བཞིན་སྒྱུ་རྩལ་འགྲན་བཞིན་འདུག །ཞིབ་ར་གྲོལ་བའི་ཉིན་
ཕྱོགས་མཐའ་དག་ནས་མི་འདུས་ནས། ལྟད་མོ་མང་པོ་འདུག །ཧོར་གྱི་དཔོན་མང་པོ་
འདུག་པས། དེ་དག་གི་ཁྲོད་ན་རྩལ་པ་ཞིག་འདུག་པས། གྱོད་པ་དང་འཛིང་ཟེར། ཁོང་
གཉིས་རྒྱང་ཙམ་རེ་འཛིངས། ཡང་ཕར་འཆམ་ཚུར་འཚམ་བྱས། དེ་འདྲ་ལན་འགའ་རེ་
བྱས། བར་སྐབས་ཤིག་ནས་བྱེད་ཁོས་རྩལ་པའི་ལག་པ་ནས་བཟུང་གཡུགས་བྱུང་བས།
ཐག་ཤས་ལྔ་དྲུག་ཙམ་འཕང་བྱུང་། ཁོའི་ལག་པ་ལ་རྨ་ཕྲན་བུ་བྱུང་འདུག་པས། ད་མི་
འཛིང་ཟེར་བའི། རྒྱུད་པ་ན་རེ། ལན་གཅིག་འཛིང་པས་མི་ཆོག །ཤན་འབྱེད་འབྱེད་འཛིང་
232
བྱས། བར་བར་འཛིངས། ཡཇཞག་འདུག་པས། 27 །ཧོར་གྱི་དཔོན་



ཨོ་རྒྱན་མཁའ་འགྲོའི་གླིང་གི་ལམ་ཡིག
དགོས་ཟེར། ཡང་འཛིངས་སོང་བས། མགོ་ནས་བཀུག་རྐང་པ་ལས་འཁྱུད་ནས་ནམ་
མཁར་ཁྱེར་བརྡབས་བྱུང་བས། རྐང་ལག་བཞི་ག་ཐེར་འཛིག་ཐུབ་སོང་། ད་མི་འཛིང་ཟེར་
ཡང་གྱད་པས་ད་དུང་འཛིང་དགོས་རང་ཟེར། ཡང་འཛིང་སོང་བས། རྐང་པ་ཡ་གཅིག་དང་
མཇིང་པ་ནས་བཟུང་སྟེ་བརྡབས་བྱུང་བས། རྐང་པ་ཡ་གཅིག་དང་ལག་པ་ཡ་གཅིག་ས་ལ་
འཛུགས་ཐུབ་སོང་། ཡང་འཛིང་དགོས་རང་ཟེར་འཛིང་སོང་བས། མཇིང་པ་དང་སྐྱིད་པ་
གཉིས་ནས་འཁྱུད་དེ་བརྡབས་སོང་བས། འགུལ་བ་ཙམ་ཡང་མེད་པར་ཤི་སོང་། སྤྱོད་པ་ཁོ་
གར་རྩེ་ཞིང་ལོག་སོང་། ཡང་ལན་གཅིག་དུར་ཁྲོད་བརྒྱད་ཀྱི་ནང་ཚན་འུར་འུར་སྒྲོགས་པ་
ཡིན་ཟེར་པའི་ནག་འཐུག་པོ་ཡོད་པ། ཕྱི་ནང་གཉིས་ཀའི་རོ་སྐྱེལ་ཞིང་ནང་བ་ཐམས་ཅད་
མེ་ལ་བསྲེག །ཕྱི་པ་ཀུན་དུར་དུ་སྦེད། དེར་གསང་སྤྱོད་ལ་ཕྱིན་པས། ནུབ་མོ་རོ་མང་པོ་
ལངས་འོང་གི་འདུག །ནམ་ལངས་པ་དང་འགྱེལ་འགྲོ། ཡང་བུད་མེད་ནག་མོ་གཅེར་བུ་མི་
སྙིང་དང་རྒྱུ་མ་བཟུང་བ། ནུ་མ་ཕྲག་པ་ལ་བཀལ་བའོ། །བྷ་གར་མེ་དཔུང་འབར་བ་
འཇིགས་པའི་ཚུལ་དུ་མ་སྟོན་པ། སྤྲིན་འཁྲིགས་པ་བཞིན་ལྷགས་འོང་གི་འདུག །ཟིལ་ཆེ་
བ་ལ་ཚད་མི་འདུག །འོན་ཀྱང་རང་སྣང་ཕྱིར་ཤར་བ་ཆུ་ཟླ་ལྟ་བུར་གོ། །གཞི་གནས་ལུགས་
ཀྱི་ངང་དུ་མཉམ་པར་བཞག་ཀྱང་རྗེས་ཐོབ་ཁོ་ན་ཤས་ཆེ་བ་འདྲ་ཞིག་བྱུང་། དེ་ཅུང་ཟད་
བློས་མ་ཐོངས་པར་འདུག །འདས་བྱས་ཐམས་ཅད་ནི་མི་རྟག་ཅིང་ཟག་པ་དང་བཅས་པ།
སེམས་ཀྱི་གནས་ལུགས་ནི་རྒྱུ་རྐྱེན་གང་གིས་ཀྱང་མ་བསླད་པ་ཟག་པ་མེད་པ། འདས་མ་
བྱས་པ་རིག་པ་སྐད་ཅིག་མ་འདི་ལ་མཉམ་པར་གཞག་པ་དང་མ་གཞག་པ་གཉིས་ཀ་
རྟོགས་པར་འདུག་བསམ། བློས་གཏིང་ནས་ཐོངས་བ་ཞིག་བྱུང་། ལྷ་མེད་འདྲེ་མེད་དུ་ཤེས་
པས། བར་ཆད་ཀྱི་རྣམ་པ་ཐམས་ཅད་ཆོས་ཉིད་དུ་འདུག ཕྱག་རྒྱ་ཆེན་པོ་ལྟ་བ་ཡིད་ལ་མི་
བྱེད་པ་རང་བཞིན་ཡོངས་ཤེས་ཀྱི་རྟོགས་པ་འདི་མཁའ་འགྲོ་སྤྱིའི་སྲོག་སྙིང་ན་འདུག །ངས་
ཡུལ་ཉེར་བཞིའི་གནས་ཆེན་ཕལ་མོ་ཆེ་དང་ས་མཐའ་མང་པོ་ཞིག་བསྐོར་བས་བློ་བླ་མ་ལ་
233.



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
འགེལ་པ་ནི་མདུན་མའི་རྩ་བ་ན་འདུག །གོ་ཆའི་མཆོག་བློས་བཏང་བ་ལས་ལྷག་པ་མི་
འདུག །དེ་ཤེས་སམ་རྟོགས་ལྡན་ཚོ་བླ་མ་ཡིན་ཟེར་ཚིག་སྐམ་པོ་རེ་བཤད་སྨིན་མ་ཟེང་ཟེང་
བྱས་པ་རང་གིས་ཅང་མི་འོང་བ་འདྲ། བསམ་བློ་ལེགས་པོ་རང་མ་བཏང་ན་ལུས་ངག་གི་
དགེ་བ་ལ་བརྩོན་རྒྱུ་བས། རྐྱེན་མི་ཐུབ་པ་འདུག་གོ་བྱ་ཐོངས་སོ། །ང་ལ་ཁག་མེད་དོ། །
ཡུལ་དེ་ན་རེས་འགའ་ཕུབ་རལ་ཐོགས་ནས་སུ་སྐྱེན་སྐྱེན་གྱིས་རལ་གྲི་གང་ཕོག་རྒྱག །
ཕུབ་བཟེད་ཐུབ་ན་ལེགས། མ་ཐུབ་ན་ཤི་རྨས་གང་བྱུང་ཡང་གུད་ཡིན་ཟེར་འདུག །ལན་
གཅིག་རྒྱ་གར་བ་རྩལ་པ་ཡིན་ཟེར་བ་གཅིག་དང་ཧོར་གཅིག་རལ་ཕུབ་ཐོགས་ནས་རྒྱག་
རེས་བྱེད། རོལ་ཆ་མང་པོ་བརྡུངས་ནས་ཁྲོམ་ཆེན་པོ་འཚོགས། ཁྲིམ་པ་རྟ་པ་བརྒྱ་ཙམ་
གྱིས། གཅིག་རྒྱབ་གཅིག་གནོན་མི་བྱེད་པར་འཐབ། ལྟད་མོ་ཆེན་པོ་འོང་གི་འདུག །རྒྱུ་
གར་ན་སྒྱུ་མ་མཁན་པོས་རྒྱུ་མ་མང་པོ་འབྱེད་པ་མཐོང་། དེ་ཉིད་དུ་འདུག་པའི་སྐབས། གསོ་
ཞིང་སྨྲ་བ་ཡང་མང་དུ་བྱུང་། སྔ་སོར་ནས་རྨི་ལྟས་ལོག་བཞིན་པར། དེའི་ནུབ་རྨི་ལམ་དུ་རྣམ་རྒྱལ་
ལྷུན་པོའི་ཐད་ཀྱི་བར་སྣང་ལ། རྗེ་རིན་པོ་ཆེ་དེ་ཉིད་ཀྲྀཥྛ་ས་རའི་པགས་པའི་སྟེང་ན་སྐྱིལ་
ཀྲུང་མཛད། རས་དཀར་པོ་དྲི་མ་མེད་པ་ཞིག་བཞེས་ནས་བཞུགས་འདུག །དེ་ལ་མཆོད་
པའི་ལྷ་མོ་རྣམས་ཀྱིས་མཆོད་རྫས་དུ་མས་མཆོད་ཅིང་། སངས་རྒྱས་དང་བྱང་ཆུབ་སེམས་
དཔའ་རྣམས་ཀྱི་དབུས་ན་འཇའ་འོད་ཀྱི་ནམ་མཁའ་ཁྱབ་པར་རོལ་མོའི་སྒྲ་དང་བཅས་ཇེ་
མཐོ་ཇེ་མཐོ་ལ་སོང་ནས། རིང་ཞིག་མངོན་པར་དགའ་བའི་ཞིང་དེར་བཞུགས་ཡོད་བསམ་
པའི་ངང་ནས་འཇའ་དང་བཅས་པ་ཡལ་སོང་བས། མཆེད་གྲོགས་རྡོ་རྗེ་སྤུན་གྱི་ཚོགས་དང་
བཅས་པ་ངུ་ཞིང་བརྒྱལ་བར་བྱེད་པ་རྨིས། གཉིད་སད་ཚེ་འཆི་མ་མང་དུ་ཤོར་འདུག །
བསམ་བཞིན་དུ་བླ་མ་དྲན་ངུ་རང་སོང་བས་ངུ་མ་དབྱངས་འདི་སྐད་ཅེས་ཐལ་ལོ། །་་
འབངས་སྐལ་མེད་ངག་དབང་རྒྱ་མཚོ་ངས། །ཡུལ་རྒྱ་གར་གྱི་ས་མཐའ་སྐོར་དུ་ཕྱིན། །
རྗེ་སྤྲུལ་སྐུ་ཆོས་ཀྱི་དབྱིངས་སུ་ཐིམ། །དཔལ་མངོན་དགའི་ཞིང་དུ་གཤེགས་པ་རྨིས། །
234



ཨོ་རྒྱན་མཁའ་འགྲོའི་གླིང་གི་ལམ་ཡིག
ཉམས་རྨི་ལམ་ཡིན་ཏེ་རྨི་དོན་ཆུང་། །བདག་རྟག་པར་འཛིན་རྣམས་བསྐུལ་བའི་ཕྱིར། །
ཞིང་འདི་ནས་གཞན་དུ་གཤེགས་དགོངས་སོ། །ཕ་ཁྱེད་ཀྱིས་འདི་འདྲ་ཕོད་ལགས་སམ། །
བསྟན་རྩ་ཆགས་བྲལ་གྱི་དགེ་སློང་ཚུལ་བཟུང་ཚེ། །སྤང་བྱ་ཉེས་ལྟུང་གི་དྲི་མས་མ་གོས་པ། །
བསླབ་གསུམ་རྣམ་པར་དག་པ་དེ་དྲན་པ་ལ། །བསམས་ཤིང་ངག་དབང་བཟང་པོ་དེ་དྲན་
པ་ལ། །ཚུལ་ཁྲིམས་བྱང་སེམས་ཤིང་རྟ་ཆེན་པོའི་འཁུར། །འགྲོ་བའི་དོན་དུ་སྐྱོ་དུབ་མི་
མངའ་བ། །བདག་བས་གཞན་གཅེས་མཛད་དེ་དྲན་པ་ལ། །བསམས་ཤིང་ངག་དབང་
བཟང་པོ་དེ་དྲན་པ་ལ། །རྡོ་རྗེ་སློབ་དཔོན་ཚོགས་ཆེན་སྐྱོང་བའི་ཚེ། །ཟབ་ཁྱད་ཆོས་སྒོ་
འབྱེད་པའི་ཐུགས་རྗེ་ཅན། །གདུལ་བྱ་ཀུན་མཁྱེན་ས་ལ་འགོད་མཛད་པའི། །སྟོན་པའི་
རྒྱལ་ཚབ་ཆེན་པོ་དེ་དྲན་ལ་པ་ལ། །བསམ་ཤིང་ངག་དབང་བཟང་པོ་དེ་དྲན་པ་ལ། །གྲུབ་
དབང་ས་ར་ཧ་པ་ཇི་བཞིན་དུ། །ལུང་བསྟན་ཇི་བཞིན་དུས་ལ་གཞན་དོན་གཤེགས། །ལྷ་ ་
མའི་མཆོད་འོས་དམ་པ་དེ་དྲན་པ་ལ། །བསམས་ཤིང་ངག་དབང་བཟང་པོ་དེ་དྲན་པ་ལ། །
རྩོད་དུས་གངས་ཅན་ཁྲོད་ན་བཀའ་བརྒྱུད་ཀྱི། །ཡངས་པའི་ས་འདིར་གྲུབ་ཐོབ་གྲངས་
མེད་བཀང་། །རྒྱལ་ཁམས་བཀང་བ་མིག་གིས་མཐོང་ལགས་སམ། །སྙིང་པོའི་བསྟན་པ་
འཛིན་དེ་དྲན་པ་ལ། །བསམས་ཤིང་ངག་དབང་བཟང་པོ་དེ་དྲན་པ་ལ། །ཨེ་མ་ཁྱེད་ཀྱི་ཞལ་
མཐོང་གསུང་ཐོས་ཤིང་། །རྣམ་ཐར་ཡིད་ལ་དྲན་པའི་འགྲོ་བ་རྣམས། །དད་པའི་དབང་པོ་
གཡོས་ནས་གདུང་ཤུགས་ཀྱིས། །སྨོན་ལམ་ཇི་བཞིན་ཁྱོད་ཀྱི་ཞབས་དྲུང་དུ། །གདུལ་བྱ་
འཁོར་གྱི་ཐོག་མར་སྐྱེ་བར་ཤོག །ཅེས་སོ། །
ཡང་ནུབ་གཅིག་རྨི་ལམ་དུ། རྗེ་དེ་ཉིད་བྱོན་ནས་མགོ་ལ་ཕྱག་བཞག་ནས། བྱིན་
གྱིས་བརླབས། ང་ཤི་བ་མེད་ཀྱི་གསོལ་བ་ཐོབ་ཅིག །འདུ་འབྲལ་མེད་དོ་གསུངས། དེ་ནས་
ཟླ་བ་དང་པོ་ལ། ཆོ་འཕྲུལ་གྱི་མཆོད་པ་ཟབ་ལ་རྒྱ་ཆེ་བ་གཏོང་། ཕྱོགས་མཐའི་ཛོ་ཀི་དང་།
སེ་ཉ་སི་མང་པོ་འདས་འོང་གི་འདུག །དེའི་ཚེ་ཨོ་རྒྱན་ཡུལ་ནས་ཛོ་ཀི་ཞིག་མ་ཧཱ་ཚིནར་ཊི་
་
235



གངས་ཅན་སྐྱེས་མའི་དཔེ་ཚོགས་ལས། ་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལ་མཇལ་དུ་འོངས་པ་ཡིན་ཟེར། ངེད་ཚང་གི་སྒོ་མོ་གྲུར་སྡོད་ས་མཉམ་དུ་བྱུང་བས་ཛོ་ཀི་
དེས་ང་ཇག་པས་བརྡུངས་བཙོང་བཙོན་དུ་བཟུང་བ་སོགས་ཤེས་འདུག །ང་ལ་ཛོ་ཀིས་ཀ་
པུར་ར་ཏི་ར་ཀིར། ཧ་མི་སདྨ་དྷོ་ནོ་ཧོ་ཛ་ཞེས། ཨོ་རྒྱན་གྱི་གནས་བསྐོར་ན་ངས་གྲོགས་བྱས་
མཉམ་དུ་འགྲོ་ཟེར། ངས་ཧ་མི་པདྨ་ན་པུ་རུ་སི་ཙཎཱ། སྱ་ལོམ་པེ་ལོམ་ཏིརྨ་ཧཱ་ཝ། པ་ཋཎྜ་ལཱ་
ར་ཡི། ཧ་མི་སྨྲ་རི། ཏུ་མི་ས་ཙཎ། སངྒཱི་ཧོ་ཛ། ཛྷངྒ་ཧ་ཡ་ཅེས། དཀོན་མཆོག་མཁྱེན།
དཔལ་གྱི་རི་སྐོར་དུ་འགྲོ་བ་ཡིན། ཇག་པས་བརྡུངས། ཁྱོད་ཤེས། མཉམ་དུ་འགྲོ། བཟང་
བྱས། ཛོ་ཀི་ན་དིས་དོ་དར་ཤ་མ་ཡི་ཨི་ཧཾ་བྷཥ། ཧ་མི་ཧ་སོ་ན་གར་ཙ་ལེ། དན་མ་ཡི་གྷ་ཡ།
ཨི་ཧི་ཨ་ཡ། སངྒི་དྷོ་ནོ་ཧོ་ཛ། ཧ་མི་ཏུ་མི་མེ་ལ་ལ་ཞེས། ཉི་མ་བཅུ་འདི་རུ་སྡོད། ངས་ཧ་སོ་
ན་བར་ཕྱིན། ཞག་བཅུ་སོང་ནས་འདི་རུ་ལོག་འོང་། དེ་ནས་མཉམ་དུ་འགྲོ། ང་དང་ཁྱོད་ཉེ་
མོ་བྱེད་ཟེར། ངས་ཞག་བཅུ་དེ་ཀར་བསྡད། ཛོ་ཀི་ལོག་མ་བྱུང་། ངས་ཀ་བུར་ལ་འགྲོ་བྱས་
པས། བྱཱ་ས་ཧུར་གྱི་ཛོ་ཀི་ཐམས་ཅད་དང་། པིར་བུདྡྷ་ནཱ་ཐ་སོགས་ཀྱིས་ང་བཟུང་། ཁྱོད་
རང་འདིར་མི་སྡོད་ན་དྷ་གན་ལ་སོང་། ཧིནྟུ་ཏཾ་ལ་སོང་། ལ་ཧོར་ལ་སོང་། ཀ་པུར་ལ་རྒྱུ་
ནས་མི་ཐར།པ་ཋཎྜའི་སྐྱེས་པ་ཐམས་ཅད་སྡུག་ཀྲད་ཡིན། དགེ་སྡིག་ལ་མི་འཛེམ། ཁྱོད་
གསད་འོང་མ་འགྲོ་ཟེར་ཁོང་ཚོས་བཟུང་། ད་འགྲོ་ཟེར་བ་ཐམས་ཅད་སུན་པ་འདུག་
་ བསམ་ང་ཧིནྡྷུ་ཏཾ་ལ་འགྲོ་ལམ་གང་ཡིན་བྱས་པས་ཐམས་ཅད་དགའ་ནས་ཧིན་ཏཾ་ལ་སོང་
ཟེར་ལམ་བསྟན་བྱུང་། ཁོང་རྣམས་དེ་ཁར་བསྡད་སོང་། ངས་ཕར་ཚད་ཀྱི་ཡུལ་ཞིག་ཏུ་ལྟོ་
ཟོས། ཧ་སོན་གར་ལ་ཕྱིན། སྔར་གྱི་ཛོ་ཀི་ཨོ་རྒྱན་ལ་འགྲོ་ཟེར་མཁན་དེའི་མིང་ལ་བ་ལ་ནཱ་
ཐ་ཟེར། བ་ལ་ནཱ་ཐ་གང་ན་འདུག་དྲིས་པས་རྙེད་བྱུང་། ང་ལ་ཨནྡ་ལི་རས་ཀྱི་ཐོད་གསར་པ་
ཞིག་ཡོད་པ་དེ་ཁོང་ལ་བྱིན་ནས། ད་བར་ལ་འགྲོ་གྲབས་བྱས། ཞག་བཅུ་ལ་བསྒུགས་པས་
ཁྱོད་སླེབ་མ་བྱུང་བྱས་པས། ཁྱོད་འོངས་པ་ལེགས། ས་ཙི་ས་ཙི། བདེན་བདེན། ད་སང་
གནང་འགྲོ་ཟེར། ཛོ་ཀི་དེའི་སྐྱེས་པ་ཋཎྜ་ཡིན། སྔར་ཕྱི་པ་ཕྱིས་ནང་པ་ལ་ཞུགས་ནས་ཨོ་
236



ཨོ་རྒྱན་མཁའ་འགྲོའི་གླིང་གི་ལམ་ཡིག
རྒྱན་གྱི་ཡུལ་དུ་ལོ་མང་པོ་སྒྲུབ་པ་ལ་བཞུགས་པ་ཞིག་ཡིན་ཟེར། དེ་ནས་ཡུལ་པའི་ཚོང་པ་
ཕར་འགྲོ་བ་དང་བསྡེབས་ནས་ཕྱིན། གཙང་པོ་ཆུང་ངུ་ཞིག་ཡོད་པ་བརྒལ་ནས། པ་རུབ།
རྒྱ་པ་ལ། ཨ་བུ་ཀ །ཀིལླི་ཧི་ལ། སི་ཀིར། མོ་མོ་ལ་བཛྲ། སུ་ནོར། པེ་ལ་ཧར། མུ་ཐིལླ། མུ་
ཎིལི། མུ་ཊིཀཱི། མ་ཧཱ་ཏིལླི། ས་ཏྭ་ཧུ་ལྷ། ཀ་ལ་བྷ་ཙི། སངྒཱི་ལ་དྷུ་བ། གོ་ཐའི་ཨཱ་ཤ་ཀཾ། དེ་
ནས་ལ་ཆེན་པོ་ཞིག་བརྒལ་ནས། ཀ་པོར་དུ་སླེབ། ལ་དེ་ཕན་ནས་ཨོ་རྒྱན་གྱི་ཡུལ་མང་དུ་
སླེབ། དེ་ནས་ཉིན་གསུམ་ཕྱིན་པས། ཛོ་མོ་ཁ་ཌིར་སླེབ། དེ་ན་རྒྱལ་པོའི་ཕོ་བྲང་ཡོད།
རྒྱལ་པོ་དེ་ལ་པདྨ་ག་ཡ་ཟེར། ཨོ་རྒྱན་ལ་ཡུལ་གྲུ་ཆེན་པོ་འབུམ་ཚོ་བདུན་ཡོད་ཟེར། དེ་
ཐམས་ཅད་ལ་རྒྱལ་པོ་དེས་ལུང་སྒྱུར། རྒྱལ་པོ་དེ་དང་ཛོ་ཀི་བ་ལ་ནཱ་ཐ། གཉིས་ཞལ་འདྲིས་
ཡོད་པའི་སྟབས་ཀྱིས་རྒྱལ་པོས་ས་མཁན་བཏང་། ཞིག་ལྔ་ཕྱིན་པས་གླིང་ཤར་དུ་སླེབ། གྱ་
ལོམ་པེ་ལོམ་ཟེར་བའི་རི་དེ་འཛམ་བུ་གླིང་ན་དཔལ་གྱི་རི་བརྒྱད་ཡོད་པའི་ཡབ་གཅིག་
ཡིན་ཟེར། རི་དེའི་རྩ་བ་ལ་ཛཱ་ཏི་ལ་སོགས་པའི་སྨན་ཤིང་གི་ནགས། སྐེད་པ་ལ་ཕལ་ཆེར་
ཙན་དན་དཀར་དམར་གྱི་ནགས་ཤིན་ཏུ་འཐུག་པ། དེའི་སྟེང་ན་གུར་ཀུམ་གྱི་ལྗོངས་ཡོད་པ་
བཟའ་ཤིང་སྣ་ཚོགས་པ། ལར་འཛམ་བུ་གླིང་གིས་གཞི་ལ་སྐྱེ་བ་ཐམས་ཅད་དེ་ལ་མི་སྐྱེ་བ་
མེད་ཟེར། གུར་ཀུམ་གྱི་ལྗོངས་དཀྱིལ་ན་རྒྱལ་པོའི་ཁྲུས་ཀྱི་རྫིང་བུའི་མཐའ་ཐམས་ཅད་ལ་
ཙན་དན་དམར་པོའི་ཤིང་བཟང་གི་ཟེའུ་ལྷ་ཁང་མང་དུ་ཡོད་པ་བཀོད་པ་ཕུན་སུམ་ཚོགས་
པ་ཞིག་འདུག །དུག་སྦྲུལ་སྟག་གཟིག་ལ་སོགས་པའི་གཅན་གཟན་དཔག་ཏུ་མེད་པ། ཤ་
ར་ཎ། ཀྲྀཥཱ་ས་ར་ལ་སོགས་པའི་རི་དྭགས་སྣ་ཚོགས་པ་རང་བཞིན་གྱིས་བག་ཕེབས་པ།
ཀངྐ་ལ་སོགས་པའི་བྱ་རིགས་བགྲང་དུ་མེད་པ། རི་དེའི་རྩེ་མོ་གངས་རི་ཤིན་ཏུ་མཐོ་བ། །
ལར་རི་དེ་ལ་ཐུན་མོང་གི་ཡོན་ཏན་བསམ་ལས་འདས་པ་དང་། འཇའ་ལུས་གྲུབ་པའི་རྣལ་
འབྱོར་ཕོ་མོ་དཔག་ཏུ་མེད་པ་བཞུགས་ཟེར། དེར་ཞག་བདུན་བསྡད་པས་སྣང་བ་ཐམས་
ཅད་བདེ་སྟོང་དུ་ཤར་བས། སྔ་སོར་ལམ་བར་གྱི་དཀའ་ལས་བྱས་པ་དོན་ཆེན་དུ་སོང་།
25/



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བཀའ་བརྒྱད་གོང་མའི་རྣམས་ཐར་དྲན་པ་དང་། ཁྱད་པར་རྗེ་བཙུན་ལྷ་བརྩེ་བ་ཆེན་པོ་ལ་
སངས་རྒྱས་དངོས་སུ་མཐོང་བའི་མོས་གུས་འདུ་འབྲལ་མེད་པའི་གླུ་འདི་བླངས་སོ། །་་
རྗེ་བླ་མ་རྣམས་ལ་གསོལ་བ་འདེབས། །དཔལ་ཨོ་རྒྱན་སྤྲུལ་སྐུའི་ཞིང་ཁམས་དེ། །
བཀའ་རྒྱུད་སྡེ་བླ་ན་མེད་པ་ནས། །ངོ་མཚར་དཔག་མེད་གསུངས་ལགས་པ། །དེ་སྔོན་ཆད་
རྣ་བར་ཐོས་པ་ཙམ། །བློ་མོས་པས་གདུངས་ཏེ་མཇལ་སྙིང་འདོད། །རྗེ་མཚན་ལྡན་བླ་མས་
ལུང་ཡང་བསྟན། །ལམ་འཇིགས་པའི་དཀའ་ལས་ཆེ་ལགས་ཏེ། །སྲོག་ཡལ་བར་དོར་ནས་
ཡོངས་པས་འཚེངས། །ཕ་དྲིན་ཅན་ངག་དབང་བཟང་པོ་ལ། །གདོང་མཆི་མས་བཀང་བས་
གསོལ་བ་བཏབ། །དེས་དབང་མེད་དུ་མོས་གུས་ཇེ་ཆེར་ཐལ། །བསམ་གྱིན་དུ་ཅི་གསུང་
མི་བསྒྲུབ་རི། །ལས་རྒྱུ་འབྲས་རྟེན་འབྲེལ་མི་བསླུ་བས། །དོ་ཤི་དང་དོ་ཆད་ལན་འགའ་
བྱུང་། །དེས་དབང་མེད་དུ་སྒོ་གསུམ་སྒྲིབ་པ་སྦྱངས། །བསམ་གྱིན་དུ་ལས་ངན་ཟད་པས་
དགའ། །མི་ལ་ལ་ཕ་མ་བས་ཀྱང་བྱམས། །ལ་ལ་གཤེད་མ་བས་ཀྱང་སྡང་། །དེས་དབང་
མེད་དུ་སྒྱུ་མའི་ངོ་སྤྲོད་བྱུང་། །བསམ་གྱིན་དུ་ལས་འབྲེལ་འཇོག་པས་དགའ། །བྱམས་སྙིང་
རྗེ་མེད་ཇག་པ་པ་ཋཎྞས། །ནོར་མེད་པས་མི་ཆོག་ཉོ་ཚོང་བྱས། །དེས་དབང་མེད་དུ་སྐྱིད་
འདོད་ཀྱི་རེ་བ་ཆད། །བསམ་གྱིན་དུ་བྱ་བ་བཏང་བས་དགའ། །སྤྱིར་འཛམ་གླིང་གྲུབ་པའི་
རི་བོ་འདི། །གྲུབ་ཐོབ་གོང་མའི་བཞུགས་གནས་ཡིན། །དེས་དབང་མེད་དུ་བཀའ་བརྒྱུད་
ཀྱི་རྣམ་ཐར་དྲན། །བསམ་གྱིན་དུ་ཕ་རྗེས་བསྙེགས་པས་དགའ། །ཤིང་ཙན་དན་གྱི་དྲི་
བསུང་རྒྱུན་ཆད་མེད། །སྨན་ཀངྐའི་ཚོམ་བུ་གཅལ་དུ་བཀྲམ། །དེས་དབང་མེད་དུ་རིག་པ་
དྭངས་སྙིགས་ཕྱེ། །བསམ་བཞིན་དུ་བསམ་གཏན་འཕེལ་བས་དགའ། །སྔར་མ་ཐོས་བྱ་ཡི་
འགྱུར་སྐད་སྙན། །སྤུ་སྡུག་གི་རི་དྭགས་བུ་བཞིན་འཁོར། །དེས་དབང་མེད་དུ་ངེས་འབྱུང་
སྐྱོ་ཤས་སྐྱེས། །བསམ་གྱིན་དུ་བྱང་སེམས་བསྒོམས་པས་དགའ། །མཁའ་ལྡིང་གི་དུར་བྱ་
ཀླད་ལ་ལྡིང་། །གཅན་གཏུམ་པོ་རྒྱུག་ཅིང་ངར་སྐད་སྒྲོག །དེས་དབང་མེད་དུ་སྐུ་མཚམས་
238



ཨོ་རྒྱན་མཁའ་འགྲོའི་གླིང་གི་ལམ་ཡིག
དམ་དུ་བཅུག །བསམ་གྱིན་དུ་གཡེང་བ་མེད་པས་དགའ། །བཟའ་ཤིང་གི་འབྲས་བུ་སྣ་
ཚོགས་ལ། །རོ་བརྒྱ་པས་ཞིམ་པའི་བཅུད་ཅིག་དགའ། །དེས་དབང་མེད་དུ་མཁའ་འགྲོ་
ཚོགས་སུ་འདུ། །བསམ་གྱིན་དུ་སྐལ་བ་བཟང་བས་དགའ། །ཕྱི་ཡུལ་གྱི་ལྟད་མོ་བསམ་
ལས་འདས། །ནང་སྤྲུལ་པའི་ལྷ་ཞལ་རང་སེམས་མཐོང་། །དེས་དབང་མེད་དུ་སངས་རྒྱས་
ཀྱི་ས་རུ་བསྐྱལ། །བསམ་གྱིན་དུ་བྱང་ཆུབ་བསྒྲུབས་པས་དགའ། །མྱ་ལོམ་པེ་ལོམ་པརྦ་ཏ། །
འདི་ཕྱི་ལྟར་སྤྲུལ་པ་སྐུ་ཡི་གནས། །ནང་ལྟར་ལོངས་སྐུ་གསུང་གི་གནས། །གསང་བ་ཆོས་
སྐུ་ཐུགས་ཀྱི་གནས། །འདི་འབྱོར་ལྡན་བསོད་ནམས་བསོག་པའི་ཞིང་། །དད་ཅན་གསོལ་
བ་འདེབས་པའི་རྟེན། །སྐལ་ལྡན་དངོས་གྲུབ་ལེན་པའི་གནས། །མ་དང་མཁའ་འགྲོ་འདུ་
བའི་ཞིང་། །ཕ་དྲིན་ཅན་བླ་མའི་བཀའ་དྲིན་གྱིས། །མི་ང་ཡང་ད་ལན་འདི་རུ་སླེབ། །སྤྱིར་
སངས་རྒྱས་བསྟན་པ་དར་བར་ཤོག །སྒོས་མར་གྱུར་འགྲོ་དྲུག་སེམས་ཅན་རྣམས། །འཁྲུལ་
རྟོག་གི་ལམ་ལ་མི་འབྱམས་པར། །རང་སེམས་ལ་ངས་ཤེས་འདྲོངས་བར་ཤོག །སངས་
རྒྱས་ཆོས་དང་དགེ་འདུན་བདེན། །དཀོན་མཆོག་བདེན་པའི་བྱིན་རླབས་ཀྱིས། །བདག་གི་
སྨོན་ལམ་འགྲུབ་པར་ཤོག །ཅེས་སོ། །གཞན་ལུང་སྟོང་འགའ་ཞིག་ན། གཅན་གཟན་དང་།
སྦྲུལ་ཕལ་པ་ནི་འདུག །དུག་སྦྲུལ་རི་འདི་ལ་མིན་པ་གཞན་ན་མི་འདུག །དུག་སྦྲུལ་གྱི་
རླངས་ཕོག་པ་ཙམ་གྱིས་ཤ་དང་། རུས་པ་སྐད་ཅིག་ལ་བྲལ་འགྲོ་ཟེར་འདུག །དེ་ལ་ཕན་
པའི་ཐབས་ཧ་ཐུན་ཟེར་བའི་ཤིང་སྡོང་ཆེན་པོ་ཞིག་ལ། ཅོམ་ལྡུམ་གྱི་ལོ་མ་འདྲ་བ་ཞིག་
འདུག །དེ་བརྡུངས་ནས་ལུས་ཀྱི་མགོ་མཇུག་མེད་པར་བྱུགས་པས་གནོད་པ་མི་སྐྱེལ། ཁོ་
གཉིད་དུ་སོང་ན་དུང་བུས་ཀུ་ཅོ་བཏབ་ཀྱང་མི་ཚོར། སྦྲུལ་རིང་བ་རྣམས་འདོམ་བརྒྱད་ཙམ་
པ་འདུག །ཁ་དོག་ཤིན་ཏུ་མཚར་བས་འཇའ་ཚོན་ཐང་ལ་བབས་པ་བཞིན་སྣང་། སླར་ངེད་
གཉིས་ཀྱིས་མཐིལ་དུ་བབས། དེ་ནས་ཕར་ལ་ལུང་བ་པདྨ་འདབ་བརྒྱད་ཁ་བྱེ་བ་ལྟ་བུ་ཡོད་
པའི་ཁ་ལྷོ་ནུབ་ལ་གཏད་ནས་ཞག་གསུམ་ལ། ཁ་རཀར། དེ་ནས་ཉིན་ལྔ་ལ་རྭ་ཡི་ཥཱར་དུ་
239



གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སླེབས། དེ་ཚུན་གྱི་ཨོ་རྒྱན་གྱི་མི་རྣམས་དང་། རྒྱ་གར་བ་གཞན་རྣམས་ཆ་ལུགས་འདྲ། དེ་
ཕན་གྱི་སྐྱེས་ཕོ་མོ་གཉིས་ཀ་ལ་རིན་པོ་ཆེ་ལ་སོགས་པའི་སྦྲུལ་གྱི་ག་ཤ་དང་། འགའ་ཞིག་
ལ་སྦྲུལ་ནག་གི་ག་ཤ་དང་། འགའ་ཞིག་ལ་སྦྲུལ་ཁྲའི་ག་ཤ་དང་། སྐྱེས་པ་རྣམས་ལ་བྱིང་
པའི་ཞྭ་ནག་པོ་ཐོར་ཚུགས་འདྲ་བ་ལ་རིན་པོ་ཆེ་སྣ་ཚོགས་ཀྱིས་བརྒྱན་པ། རྒྱ་གར་གྱི་བུད་
མེད་གཞན་རྣམས་ལ་ཞྭ་གྱོན་པའི་ཁྲིམས་མེད། ཡུལ་དེ་ཕན་གྱི་བུད་མེད་རྣམས་ལ་ཞུ་དང་
ཞྭ་སྣེ་མེད་ཀྱི་དབྱིབས་འདྲ་བ། རིན་པོ་ཆེའི་སྲོག་ཞུས་བརྒྱན་པ། སྙན་རྒྱན་འགུལ་རྒྱན་
ཕྱག་གདུབ་ཞབས་གདུབ་འགའ་ཞིག་ལ་རིན་པོ་ཆེ་ལས་གྲུབ་པ། འགའ་ཞིག་ལས་སྦྱོར་
ལས་བཅོས་པའི་ཕོ་མོ་ཐམས་ཅད་ལ་འདུག །ཡུལ་དེའི་ཕྱོགས་ལྷོ་ནུབ་ངོས་ན་རྒྱལ་པོ་ཨུནྡ་
བྷུ་ཏིའི་ཕོ་ཕྲང་ཐོར་ཅོག་དགུ་ལྡན་དུ་གྲགས་པ་དེ། ད་ལྟ་ཞིག་ནས་ཤུལ་ཞིག་འདུག །དེའི་
མི་རྣམས་ཤ་ཟའི་མཁའ་འགྲོ་ཡིན་ཟེར་ཆོ་འཕྲུལ་དངོས་སུ་སྟོན་ནུས་པ་འདུག །དེ་དང་ཉེ་
བའི་བྱང་ནུབ་ན་སློབ་དཔོན་པདྨ་མེ་ལ་བསྲེགས་པའི་བཤུལ། ས་ཐམས་ཅད་ཚིག་ནས་རྫ་
རུ་སང་འདུག །མཚོ་ནི་མི་འདུག །དེ་ནས་ཞག་གསུམ་བྱང་ནུབ་ཏུ་ཕྱིན་པས་ར་ཧོར་བྱཱ་ར་
ཟེར་བའི་ཡུལ་ཆེན་པོ་དེ་ལ་ཤར་ནུབ་ལྷོ་བྱང་གང་ལ་ཕྱིན་ཀྱང་ཉིན་ལམ་བདུན་བརྒྱད་ཡོད་
ཟེར། དེའི་དབུས་ན་ཨིནྡྲ་བྷཱུ་ཏི་ཆེ་བས་བཞེངས་བའི་ཀུན་དགའ་ར་དེ་ལ་མངྒ་ལ་འོང་ཟེར།
ཀ་བ་བརྒྱ་ཡོད་པ། དྲི་བཟང་གི་རྟེན་མང་དུ་ཡོད་པ། ཁྱད་པར་གསང་བ་འདུས་པའི་བློས་
བསླང་གི་དཀྱིལ་འཁོར་རིན་པོ་ཆེ་དུ་མས་བརྒྱན་པ། ལྟ་བས་ཆོག་མི་ཤེས་པ། ཐོག་རིམ་
ལྔའི་བརྩིགས་འདུག །དེ་ལ་འཛིན་སྤྲས་མཆོད་པ་ལ་སོགས་པ་ཕུལ་དུ་ཕྱིན་པ་འདུག །དེ་
ཕན་གྱི་ཕྱོགས་བྱང་ནུབ་ངོས་ལ་ཡུལ་མང་པོ་ཡོད་ཟེར་ཏེ། གནས་མཇལ་རྒྱུ་དང་ལྷ་ཁང་ལ་
སོགས་པ་མེད་ཟེར། ངེད་གཉིས་ཀྱིས་སྔར་གྱི་ས་རཱ་ཡི་ཥར་དུ་ཚུར་ལོག །དེའི་ལོགས་ན་
གཙང་པོ་ཞིག་ཡོད་པས་ལྟ་བར་འགྲོ་རྩིས་གྱིས་ལྟོ་སློང་དུ་ཕྱིན་པས། བུད་མེད་གཞོན་ནུ་མ་
གཅིག་གིས། ཨནྟར་ཨ་སྨེ། ཙུབྷེ་ཀ་རེ་ཞེས། ཁང་པའི་ནང་ལ་ཤོག །འདོད་པ་སྤྱོད་ཟེར།
240



ཨོ་རྒྱན་མཁའ་འགྲོའི་གླིང་གི་ལམ་ཡིག
ངས་ཨནྟར་ན་ཧི། ཧ་མི་ཛོ་ཀི་ཧུ་ཝ། ཛུ་རུ་ན་ཧི། ཨ་ལི་ཀཱ་ཅེས། ཁང་བའི་ནང་ལ་མི་འོང་།
ང་རྣལ་འབྱོར་པ་ཡིན། བུད་མེད་མི་སྤྱོད། བསོད་སྙོམས་བླངས་བྱས་པས། འབྲས་བཙོས་
པ་གྲང་མོ་ཞིག་བསྐྱལ་བྱུང་། གྲང་མོ་ཟོས་ན་ཚད་པ་ཕོག་དོགས་ངས་གཏོར། མོ་ཁྲོས་ནས་
ཁ་ནས་མེ་ཆེན་པོ་ཞིག་སྦར་བྱུང་བས། གདོང་ཚ་ཤུར་བ་ཞིག་བྱུང་། བ་ལ་ནཱ་ཐ་ནི། ཛྷདྨ་
ཨཀྴི་ན་ཧི་ཅེས། དགོའ་མོ་ཡིན་མེ་མ་སྦར་ཟེར་བས། སླར་ཆོ་འཕྲུལ་གཞན་མ་བྱུང༌། དེ་
ནས་ངེད་གཉིས་ཀྱིས་ཧཊྛ་ནས་རོ་ཊེ་བླངས་ནས་ཟོས། གཙང་པོ་ཐོན་ནས་ཉིན་གཅིག་ནས་
ཨོ་ཌི་ཡཱ་ཎར་སླེབ། དེའི་ཉིན་ཟླ་བ་གསུམ་པའི་ཚེས་བཅུ་དང་འགྲིག །ཡུལ་མི་ཐམས་ཅད་
འདུས་ནས། གླུ་གར་རོལ་མོ་སྣ་ཚོགས་པའི་མཆོད་པ། བཟའ་བ་ལ་སོགས་པའི་རིགས་
བསམ་གྱིས་མི་ཁྱབ་པ། བཏུང་བ་འབྲས་ཆང་། རྒུན་ཆང་། ནས་ཆང་། ཕེག་ལག །ཀ་རའི་
ཆང་། ཨ་རག །ཤིང་རག །སུ་ར་ལ་སོགས་པའི་བཏུང་བ། གླུ་གར་གྱི་ངང་ནས་རང་རང་
སོ་སོ་གང་འདོད་པ་ལ་ལོངས་སྤྱད་པས་ཆོག་གི་འདུག །ཐམས་ཅད་ཉམས་འབར་ནས་
ལྟད་མོ་བལྟ་མཁན་མེད་པར་ལངས་ཏེ་འདོད་ཡོན་ལྔ་ལྡན་དུ་ལོངས་སྤྱོད་པར་བྱེད། དེའི་
དུས་ངས་སྨྱོན་པའི་གར་སྟབས་ཀྱི་ཚུལ་དུ་འདི་ལྟར་རོ། ། ་
་ ངོ་མཚར་ཅན་གནས་ཆེན་ཀཱ་མ་ལ། །ཡབ་བྱིན་རླབས་ཅན་འཁོར་ལོ་སྡོམ་པ་ལ། །
ལྷ་ཉིས་སྟོང་བརྒྱད་བརྒྱའི་འཁོར་གྱིས་བསྐོར། །ཀ་གསོལ་བ་འདེབས་སོ་བྱིན་གྱིས་རློབས། །
ཕྱི་དག་པའི་སྣང་བ་འཆར་དུ་གསོལ། །ནང་སྤྲུལ་པའི་ལྷ་ཞལ་བསྟན་དུ་གསོལ། །མཆོག་
ཐུན་མོང་དངོས་གྲུབ་སྩལ་དུ་གསོལ། །ཞིང་ངོ་མཚར་ཅན་ཨོ་རྒྱན་སྤྲུལ་པའི་གནས། །མ་
བྱིན་རླབས་ཅན་རྡོ་རྗེ་ཕག་མོ་བཞུགས། །འཁོར་ཆོས་སྐུ་ཡེ་ཤེས་མཁའ་འགྲོས་བསྐོར། །ཀ་
གསོལ་བ་འདེབས་སོ་བྱིན་གྱིས་རློབས། །ཕྱི་དག་པའི་སྣང་བ་འཆར་དུ་གསོལ། །ནང་
སྤྲུལ་པའི་ལྷ་ཞལ་བསྟན་དུ་གསོལ། །མཆོག་ཐུན་མོང་དངོས་གྲུབ་སྩལ་དུ་གསོལ། །ཁོང་
འབྱོར་ལྡན་བསོད་ནམས་བསོག་པའི་ཞིང་། །དུས་ཁྱད་པར་ཅན་ཡར་ངོའི་ཚེས་བཅུ་ལ། །
241



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཁྲོམ་ལྷ་མིའི་ཚོགས་རྣམས་ཀུན་འདུས་ཏེ། །ཕྱི་ལྷ་རྫས་མཆོད་པ་བསམ་ལས་འདས། །ནང་
འདོད་ཡོན་གྱི་བྱེ་བྲག་དཔག་ཏུ་མེད། །ལྷ་ཉིས་སྟོང་བརྒྱད་བརྒྱ་ལ་མཆོད་པ་འདུག །ཀ་
གསོལ་བ་འདེབས་སོ་བྱིན་གྱིས་རློབས། །ཕྱི་དག་པའི་སྣང་བ་འཆར་དུ་གསོལ། །ནང་
སྤྲུལ་པའི་ལྷ་ཞལ་བསྟན་དུ་གསོལ། །མཆོག་ཐུན་མོང་དངོས་གྲུབ་སྩལ་དུ་གསོལ། །ཕོ་
གཞོན་དཔའ་བོ་ཚོ་གཡས་སུ་གར་སྟབས་བསྒྱུར། །མོ་གཞོན་དཔའ་མོ་ཚོ་གཡོན་དུ་གླུ་
དབྱངས་ལེན། །ཁོང་ལྷན་ཅིག་ཏུ་དགའ་མགུར་སྤྱོད་པ་དེ། །གསང་བ་བདེ་ཆེན་ཉམས་ཀྱི་
མཆོད་པ་འབུལ། །ཀ་གསོལ་བ་འདེབས་སོ་བྱིན་གྱིས་རློབས། །ཕྱི་དག་པའི་སྣང་བ་འཆར་
དུ་གསོལ། །ནང་སྤྲུལ་པའི་ལྷ་ཞལ་བསྟན་དུ་གསོལ། །མཆོག་ཐུན་མོང་དངོས་གྲུབ་སྩལ་དུ་
གསོལ། །བདག་རྣལ་འབྱོར་གྱི་འདུན་མ་ལྷ་ཡིས་བསྒྲུབས། །ལྷ་ཆགས་མེད་ཞེན་མེད་ཀྱི་
སྤྱོད་བ་ཡིན། །ཁྱེད་དཔའ་བོ་ཚོ་དགྱེས་པའི་གར་ཞིག་བསྒྱུར། །གར་ཕྱོགས་བཅུར་རྒྱུག་ལ་
སྨོན་པའི་བྲོ། །ཁྱེད་དཔའ་མོ་ཚོ་དགྱེས་པའི་གླུ་ཞིག་ལེན། །གླུ་སྟག་མོ་ངར་སྐད་ཀྱི་འགྱུར་
ཞིག་བརྗོད། །སྐད་བོད་སྐད་དུ་བརྗོད་པ་ལྷ་ཡིས་མཁྱེན། །ལྷ་ངག་དབང་བཟང་པོ་ལ་
མཆོད་པ་འབུལ། །ཞེས་སོ། །ཡུལ་དེ་ཨོ་རྒྱན་གནས་ཀྱི་མཐིལ་ཡིན་ཟེར། དེའི་ནུབ་ངོས་
ན་ལྷ་ཁང་༼མ་ཡིག་མི་གསལ་༽དུ་ཞིག་ན་རྣལ་འབྱོར་མའི་སྐུ་ཙན་དན་དམར་པོ་ལ་རང་བྱོན་མི་
ཚད་ཙམ་ཞིག་བཞུགས། ལྷ་ཁང་དེའི་རྒྱབ་ནས་ཧུ་ཛུ་ནཱ་ཐ་ཟེར་བའི་རྣལ་འབྱོར་མ་མི་ལོ་
སྟོང་ཕྲག་ལྷག་ཙམ་འགྲོ་བ། ན་ཚོད་ཉེར་དྲུག་བདུན་ཙམ་འདྲ་བ། ཐོ་རངས་ཛོ་ཀི་ལུགས་
ཀྱི་བྷ་བྷ་ཏའི་ཁྲུས་བྱས། དགོངས་མོ་ཐཱ་ཏི་གུརྒྱུ་ནཱ་ཐའི་ཐུན་གྲུབ་པ་དང་། ཐལ་པ་རྣམས་
བཀྲུས་པས་ཤ་མདོག་འཛའ་ཚོན་སྣ་ལྔ་ལྟ་བུ་སྣང་བ། དེ་ཁོ་ནར་ས་སྡེ་བཙུགས་ནས་
བཞུགས་པ་ཞིག་འདུག །ང་བོད་ནས་གནས་སྐོར་དུ་འོངས་པ་ཡིན་ཞེས་བྱས་པས། ཤིན་ཏུ་
ངོ་མཚར་དགྱེས་དགྱེས་མཛད། སྐད་ཆ་མང་དུ་དྲིས་བྱུང་། ཡུལ་དེ་ནས་ཀཱ་མ་ལ་པིར་ཟེར་
བའི་རི་དེ་མཐོང་གི་ཡོད། རི་དེ་ལ་རྒྱུན་དུ་འཇའ་འོད་ཀྱི་གུར་ཁྱིམ་ལྟ་བུས་དངོས་མི་མཐོང་།
242



ཨོ་རྒྱན་མཁའ་འགྲོའི་གླིང་གི་ལམ་ཡིག
ལན་རེ་འཇའ་རྣམས་ཡལ་ནས་གངས་རི་དངུལ་དཀར་གྱི་རྨོག་འདྲ་བ། ཟླུམ་པོ་ཤིན་ཏུ་བག་
དྲོ་བ་ཞིག་འདུག །དེ་རྒྱུད་སྡེ་ནས་བཤད་པའི་དྷརྨ་གནྡྷོ་ཆོས་ཀྱི་དཀོར་མཛོད་དམ། ཧེ་རུ་ཀ་
རང་བྱུང་གི་ལྷ་ཁང་དུ་གྲགས་པ་དེ་ཡིན་ཟེར། དེའི་མདུན་ན་རྡོ་རྗེའི་གསང་ཕུག་ཅེས་སམ།
ཨོ་རྒྱན་པའི་ལམ་ཡིག་ན། ལྭ་བ་པའི་སྒྲུབ་ཕུག་ཡིན་ཟེར་བའི་ཕུག་པ་ཞིག་འདུག །རྡོ་དེ་
ཡང་རིན་པོ་ཆེའི་རིགས་ཡིན་འདུག །དེའི་ཐད་ཀའི་བར་སྣང་ལ། མདའ་རྒྱང་གི་སྙེག་མི་
སྙེག་གི་ཚོད་ན་རྡོ་སྦྲ་གུར་ཆུང་བ་ཙམ་ཞིག་གང་ལ་ཡང་མ་བརྟེན་པར་འདུག །དེ་ལ་རྒྱ་གར་
པ་ཀུན་ཧ་ཛི་ཀལྤ་ཟེར། ཁོ་ཏཱས་ཀྱི་བཞུགས་གདན་ཡིན། སྲིད་པ་ཆགས་པ་ནས་ཡོད་ཟེར།
ལམ་ཡིག་ན་གྲུབ་ཐོབ་ལྭ་བ་པ་ལ་མཁའ་འགྲོ་མས་རྡོ་ཆར་ཕབ་ཧཱུྃ་ཞེས་བརྗོད་སྡིགས་
མཛུབ་གཏད་པས། དེ་ཀར་ལུས་པ་ཡིན་ཟེར། གནས་ཉེར་བཞི་ཕྱི་ནང་ཐུན་མོང་བ་ཡིན་
པས་རྩོད་པ་བྱ་མ་དགོས། རི་དེའི་རྒྱབ་ན་དྷ་ན་ཀོ་ཤའི་སིནྡྷ་རྒྱ་མཚོར་གྲགས་པའི་མཚོ་དེ་
ལ་རྒྱ་གར་བའི་འཕྲལ་སྐད་དུ་ས་མུ་ད་སི་ཏུ་ཟེར། ཉིན་གཅིག་ལ་སླེབ་ཟེར། ངས་མཇལ་དུ་
འགྲོ་བྱས་པས། བ་ལ་ནཱ་ཐ་ན་རེ། ཨསྟུ་མི་ཀཾ་ཧང་ཛ། ཀྱ་ཀ་ཏ། གྱ་ལོ་པེ་ལོ་ཏཱི་ར་ཀིར། རྭ་
ཡི་ཥཱ་ར་ཏི་ར་ཀི་ར། མདྨ་ལ་ཝོད་ཏི་ར་ཀིར། ཨོ་ཌི་དི་རི་ཀིར། ཀཱ་མ་ལ་ཏིར་ཀིར། ཧི་ཛ་
ཀརྦ་པདྨ་ན་སུ་རུ་ཏཱི་ར་ཧུ་ཝ། ཀརྞཱི་བྷ་ཡ། ཨུ་ཙརྟ་ཝ། ས་མུ་དྲ་སི་ཏུ་ཧ་ཡི། ཏཱིར་ར་ཀོ་ཥ་ནཱ་ཧི།
ཀྱ་ཀ་ཏ་ཞེས་ད་ཁྱོད་གང་ལ་འགྲོ། ཅི་བྱེད། ཨ་ལོ་པེ་ལོ་སོགས་གནས་དཀོན་མཆོག་གི་
ཡིན། ལ་རྒྱབ་ནས་ཡུལ་མེད། སིནྡྷ་རྒྱ་མཚོ་ཡོད། གནས་ལར་མེད་ཅི་བྱེད་ཟེར་ཞིང་།
གནས་ཀུན་ནི་འཁོར་ཕར་སོང་ནས་ཅི་བྱེད། ལུང་པ་སྟོང་པ་ཡིན། རྒྱ་མཚོ་ཡོད། གནས་རྒྱུ་
ནས་མེད་ཟེར། ཁོ་ཁྲོས་འདུག་པས། ངས་འགྲོ་ཟེར་མ་ནུས། དེའི་ལྷོ་ཕྱོགས་ན་རི་དེའུ་མི་
ཆེ་བ་ཞིག་འདུག་པ་དེ་ལ་མངྒ་ལ་པ་ཎི་ཡང་ཟེར། ཕལ་གྱིས་ཨཱ་ཡུར་པ་ཎིར་བརྗོད། དེ་
འཆི་མེད་ཀྱི་ཚེ་ཆུ་ཡིན་ཟེར། རྡོ་རང་ཐག་འདྲ་བ་དམར་སྨུག་གཅིག་འདུག་པ་དེ་ལས་ཆུ་
འབབ་ཀྱི་འདུག །དེ་ན་བུ་མོ་བཅུའི་ཁྲུས་བྱེད་རྩེད་མོ་རྩེ་བཞིན་པ་ལ། ཉེ་བར་སླེབ་ཚེ་བྱར་
7 ། ༡ད་
243



གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སྤྲུལ་ཏེ་ཀཱ་མ་ལ་པིར་ཕྱོགས་ལ་འཕུར་ནས་སོང་། བ་ལ་ནཱ་ཐ་ལག་གཉིས་ཐལ་མོ་སྦྱར་ཛྷདྨ་
ཕ་ལ་ཟེར། ཆུ་དེ་ལ་ཐག་རིང་མོ་ནས་ལེན་མཁན་མང་པོ་འོང་། ནད་ཐམས་ཅད་ལ་ཕན།
ཁྱད་པར་ཚེ་རིང་བས་མི་ཕལ་མོ་ཆེ་ལོ་བརྒྱ་དང་ཉིས་བརྒྱ་གསུམ་བརྒྱ་ཙམ་ཐུབ་པ་མང་
བར་གདའ། གནས་གཞན་རྣམས་ལས་དེ་ཁྱད་པར་དུ་འཕགས་པར་བྱེད་ཅིང་། བ་ལ་ནཱ་ཐ་
ན་རེ། ད་ཨོ་རྒྱན་ཡུལ་གྱི་གནས་ཐམས་ཅད་འཁོར་ཟེར། དེ་ཕན་ལ་ཡུལ་གྲོང་གི་རིགས་
མེད་ཟེར། སྤྱིར་ཨོ་རྒྱན་གྱི་ཡུལ་གྱི་ཆགས་ཚུལ་ནི་རྒྱ་གར་ནུབ་ཕྱོགས་ཀྱི་ཡུལ་ཕལ་མོ་ཆེ་
རྫོགས་པ་དང་། གངས་ཏི་སེའི་སེང་གེ་ཁ་འབབ་ཀྱི་ཆུ་དེ་བྱང་ནུབ་ཏུ་འབབ། མང་ཡུལ་
དང་པུ་རིགས་ཟངས་དཀར། ལྷོ་ར། སྦལ་ཏིའི་ཡུལ་བརྒྱུད། སྟག་དང་གྲུ་ཤ་ལིའི་ཡུལ་གྱི་
ཆུ་ཐམས་ཅད་བསྡོངས་ནས་ཨོ་རྒྱན་གྱི་བྱང་ནུབ་ཏུ་སླེབ། དེ་ནས་ལྷོ་ཤར་ལ་གཏད་ནས་།
འགྲོ། རཱ་ཛ་ཧཱུར་དང་། ཨ་ཊ་ཀི་གི་ཐད་ལ་ལྷོར་རྒྱུག །དེ་ནས་ནུབ་ཕྱོགས་སུ་འཁོར་ནས་ཨོ་
རྒྱན་གྱི་རྒྱབ་ཐམས་ཅད་རྒྱ་མཚོས་འཁོར་བ། དེ་ལ་སིནྡྷ་རྒྱ་མཚོ་ཟེར་བ་འདུག །ཡུལ་དེའི་
མཐའ་ཐམས་ཅད་གསང་པོ་དང་རྒྱ་མཚོས་བསྐོར་བ་དེའི་ནང་སྐོར་ལ། པ་ཋཏྟཱ་ཟེར་བའི་མུ་
སྟེགས་པའི་ཡུལ་གྱི་བསྐོར་བ། དེའི་ནང་རི་མུ་ཁྱུད་ཀྱི་ཚུལ་དུ་འཁོར་བ། ཨོ་རྒྱན་ནང་གི་ཆུ་
ཐམས་ཅད་ཕོ་མོ་ཁ་ཌིའི་མདུན་ནས་ཤར་ཕྱོགས་སུ་རང་དོག་པོ་ཞིག་འདུག་པ་དེ་ལ་བབས་
ནས་སི་ཏི་པ་ཎི་དང་འདྲེས། ཛ་ཏི་ལ་སོགས་པ། མྱ་ལོ་པེ་ལོ་ནས་ཆུས་ཁྱེར་ཏེ་སེང་གེ་ཁ་
འབབ་ཀྱི་ཆུའི་མཐར་མི་རྣམས་ཀྱིས་བཟུང་། ལར་ཨོ་རྒྱན་གྱི་རི་ལུང་ཐམས་ཅད་བཟའ་
ཤིང་སྣ་ཚོགས་པ། མེ་ཏོག་ལ་སོགས་པ་རྒྱུན་དུ་འཁོར་མོར་འོང་བ་ལོངས་སྤྱོད་འདོད་
ཁམས་ཀྱི་ལྷ་ལ་འགྲན་བཟོད་པ། བསིལ་གྲོད་སྙོམ་པ། སྦྲང་མ་ཡང་ཉུང་བ། ཆུ་ཐམས་
ཅད་བཟང་བ། གླུ་གར་ལ་སོགས་པ་རྩེད་མོ་འཁོར་མོ་ཡུག་ཏུ་སྤྱོད་པ། རྣལ་འབྱོར་པ་
རྣམས་ལ་ཡེ་ཤེས་ཀྱི་རྩལ་སྣང་ཁྱབ་བདལ་དུ་འབྱུང་བ། སོ་སོའི་སྐྱེ་བོ་ལའང་མི་རྟོག་པ་
ཤུགས་འབྱུང་དུ་འཆར་བས་གསང་སྔགས་པ་བདེ་བ་ལམ་དུ་བྱེད་ཟེར་བ་རེ་བདེན་པར་
244



ཨོ་རྒྱན་མཁའ་འགྲོའི་གླིང་གི་ལམ་ཡིག
གདའོ། །
ཨེ་མ་ཧོ། བློ་ལས་འདས་པའི་ལྟ་བ་འདི། །བླ་མས་བསྟན་དུ་མ་མཆིས་ཏེ། །དད་པ་
ཁོ་ནའི་རྟོགས་བྱ་ཡིན། །མོས་གུས་ཤིག་གཏིང་ནས་གཡོས་ཙ་ན། །འཁྲུལ་པ་ཁོ་རང་དབང་
མེད་པར་བྲོས། །བྱིན་རླབས་ཤིག་སྙིང་ལ་ཞིག་པ་འདྲ། །དེ་ཉིད་ཆོས་ཀྱི་གནས་ལུགས་ལ། །
ཡོད་མེད་རྩོད་པ་སྒྲོ་བཏགས་ཙམ། །ཡིད་ལ་བྱེད་པ་བྲལ་བ་ལ། །སྒོམ་པ་ཐམས་ཅད་
རྟོགས་པ་ཡིན། །འོད་གསལ་སྣང་བཅས་སྣང་མེད་ངང་། །མཉམ་བཞག་རྗེས་ཐོབ་རྗེས་
ཤེས་སོགས། །བློ་ཡི་འཛིན་སྟངས་ཡོད་རིང་འབྱུང་། །སྤྱོད་པས་ཕ་མཐར་སོན་པ་ལ། །
ཉམ་ང་བག་ཚ་ཀུན་སྤངས་ཏེ། །ཚོགས་དྲུག་ཡུལ་གྱི་སྣང་བ་སོགས། །གང་ལ་ཞེན་ཅིང་
གང་ལ་སྡང་། །གཉིས་ག་མ་སྤངས་དེ་ཉིད་ངང་། །རང་བཞིན་ཤེས་པས་གྲོལ་བར་འགྱུར། །
དེ་ཉིད་མཐོང་བའི་རྣལ་འབྱོར་པས། །ལྟ་བ་ནམ་མཁའི་དཀྱིལ་དུ་ལྟོས། །ཁས་ལེན་མེད་
པའི་ངང་དུ་ཞོག །བསྒོམ་པ་ཉི་ཟླའི་འོད་བཞིན་གསལ། །འཕེལ་འགྲིབ་མེད་པའི་ངང་ལ་
ཞོག །སྤྱོད་པ་རང་བཞིན་ཤེས་པར་མཛོད། །བླང་དོར་མེད་པའི་ངང་ལ་ཞོག །འབྲས་བུ་
ཐོག་མ་མཐའ་མ་མེད། །རེ་དོགས་མེད་པའི་ངང་ལ་ཞོག །ལར་འདོད་པ་ཐམས་ཅད་རང་
འདོད་ཡིན། །རང་འདོད་ཟད་དམ་མ་ཟད་ལྟོས། །བློས་བྱས་ཐམས་ཅད་ཀུན་རྫོབ་ཡིན། །
བློ་ལས་འདས་སམ་མ་འདས་ལྟོས། །རྐྱེན་རྣམས་ཐམས་ཅད་གློ་བུར་ཡིན། །རང་ལ་དྲིས་
ཤིག་སྙིང་གཏམ་ཡིན། །ཅེས་སྨྲས་སོ། །དེ་ནས་ཚུར་ལོག་ཞག་གཉིས་ལ་ཨོཌི་ཡ་ཎར་སླེབ།
དེ་ལ་དྷུ་མ་ཐ་ལའང་ཟེར། ་ས་ཧུ་ཛུ་ནཱ་ཐ་ཟེར་བའི་རྣལ་འབྱོར་མ་དེས། དེའི་ཉིན་ཕག་མོའི་
བྱིན་རླབས་མི་མང་པོ་ལ་གནང་པའང་ཐོབ། བ་ལ་ནཱ་ཐ་དེར་འདུག་ཟེར། ཁྱོད་རང་ཡང་
སྡོད་ཟེར་བས། ང་བོད་ལ་སྐོར་གཅིག་འགྲོ། སླར་ལོག་འོང་བྱས། ཛོ་ཀིས་སྐྱེལ་དུ་འོངས།
རི་ཡི་ཥཱར་དུ་སླེབ། དེ་ནས་མེ་དོར། ཁ་རཀར། དེ་ན་བུད་མེད་སྨྱོན་མ་འདྲ་བ་ཞིག་གླུ་ལེན་
གར་བྱེད་ཅིང་ཉམས་འབར་བ་ལྟར་བྱེད་ཅིང་ཁ་ནས་མེ་འབར་བ་དང་། ཁྲག་སྐྱུག །དབང་
245



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
པོ་གཞན་རྣམས་ནས་དུད་པ་འཐུལ་བ་ཞིག་འདུག །དེའི་རྩར་མི་རྣམས་ཉེ་མོ་རང་འགྲོ་མི་
ནུས། འཇིགས་པའི་ཚུལ་བྱེད་ཅིང་གདའ། དེ་ནས་སཾ་ང་བྷོར། ག་ཝོ་ག །བྷུ་ཟ་བྷ་ས་བྷ་
སོར། དེ་ནས་ཉིན་གཉིས་ལ་ཕོ་མོ་ཁ་ཌིར་སླེབ། ཚུར་ལམ་ཛོ་མོ་ཁ་ཌི་ནས་བྱང་ཤར་ལ་ ་
འོངས་པས། ཕར་ལམ་དང་མཐུན་པ་མེད། དེ་ལུགས་ཤེས་དགོས། དེའི་ཉིན་རྒྱལ་པོ་མེ་ .
ཏོག་ལྡུམ་ར་ན་ཕེབས་འདུག །ལྡུམ་ར་དེར་སྟག་གཟིག་སེང་གེ་༼མ་ཡིག་མི་གསལ།༽དོམ་དྲེད།
རི་དྭགས་སྣ་ཚོགས། བྱ་སྣ་ཚོགས། རང་རང་སོ་སོ་ལ་གཉེར་ཁ་བཀོད་ནས་འདུག །རྒྱལ་
པོའི་གོས་དང་། འཕྲལ་གྱི་དགོས་བྱད་ཐམས་ཅད་སྦྱིན། ཛོ་ཀི་དེར་བསྡད། ང་ལ་རྒྱལ་
པོས་སྐྱེལ་མི་ཞག་ལྔ་བཏང་སི་ཏུ་པ་ཎིའི་གཙང་པོ་ཐོན། གཙང་པོའི་ཁ་ཞིང་ལ་ཚ་ལམ་
གཅིག་ཙམ་འདུག །ཞིང་ཆེ་བ་རྣམས་ལ་ཉིན་ལམ་གྱིས་མི་ཚད་པ་ཙམ་འདུག །དེ་ནས་ང་
རང་གཅིག་པུར་འོངས། ར་ཛི་ཧུར་དུ་སླེབ། དེ་ནས་ཉིན་གཉིས་ནས། མཱི་ལི། ཀཾ་ཐེ། ནེ་
པཱ་ལེ། ནི་ལའུ། ལངྒ་། ཧོ་ར་ཞྭ། ཨ་ཤ་ཀཾ་ནི། མ་ཧཱཚིནྡ། བྷེ་ལཾ་རི། དེ་ནས་ཞག་དྲུག་ལ་
གོན་ལ། དེ་ནས་ཉིན་གཉིས་ནས། གལླ། རུ་ཀཱ་ལ། ར་ཧོརྱཎྜ། ར་ཝ་ཏ། ས་ཏཱ། ཧ་ཏི། ཙི་རུ།
རུ་ཏཱ། བྷེ་ལོ། ས་ར། བྷེ་བར། ནོ་ཤར། ར་ཙུག །དེ་ནས་ཉིན་གསུམ་ལ་ཐ་ནར་སླེབ། དེ་
ནས་ལ་གཉིས་བརྒལ། རོང་ཞིག་ཏུ་སླེབ། བིརྦཉྩ་ཟེར་བའི་གངས་ལ་ཆེན་པོ་ཞིག་ཡོད་པ་
བརྒལ་བས། ཞག་གཉིས་ནས་ཁ་ཆེའི་ཡུལ་སྣ་ཟིན། དེ་ནས་ཁ་ཆེའི་འཕྲེད་ལམ་བཅད་
ནས་པུལླ་ཧ་རིར་ཕྱིན། དེའི་མདོ་ན་གུར་ཀུམ་གྱི་ལྗོངས་དང་ཉེ་བ་ན། སྤང་པོར་ཟེར་བའི་
ཚོང་འདུས་ཤིག་ཡོད་པ་དེ་ནས་ཉ་བཙོས་པ་ཉོས་ནས་པུལླ་ཧ་རིར་ཚོགས་འཁོར་བྱས། ཉི་
མ་ལ་ཉལ་བས་གཉིད་སད་པ་དང་། ཚད་པ་ཕོག་འདུག་དེར་ཤི་ནའང་བློ་བདེ་བསམས་
ཉིན་མཚན་མེད་པར་གཉིད་ལོག །ཆུ་འཐུང་སྙིང་གང་འདོད་བཏུང་། ། ཕན་དུ་རེ་བ་བློས་
སད་ནས། གཤིས་ཐོག་ཏུ་གཡོ་མེད་དུ་བསྡད་པས། ཉིན་སྣང་མཚན་སྣང་ལ་ཁྱད་མེད་པའི་
ནང་ནས་རྨི་ལམ་དུ་རྩལ་ཆེ་བ་ཙམ་བྱུང་། ཞག་བདུན་ནས་ནད་གར་སོང་མེད་པར་ཁམས་
246



ཨོ་རྒྱན་མཁའ་འགྲོའི་གླིང་གི་ལམ་ཡིག་
སངས་ཀྱིས་སོང་། དེ་ནས་སླར་སྤང་པོར་དུ་ཕྱིན། དེ་ནས་ཉིན་གཉིས་ནས་སནྣཱ་བྲག་རིར་
དུས་ཆུ་ལ་ཁྲུས་བྱས། དེ་ནས་ཀུཊྚི་རར་ཕྱིན། རྒྱ་གར་བ་རྣམས་ཁ་ཆེའི་སྤྱི་མིང་ལ་ཀེ་ཤི་མིར་
ཟེར། སྒྲ་ཉམས་པར་འདུག །ཀཎྜི་ར་ཡུལ་ཚོ་གཅིག་གི་མིང་ཡིན། ནཱ་རོ་པ་འཁྲུང་ས་དེའོ། །
དེ་ནས་ལ་ཞིག་བརྒལ། ཉིན་གཉིས་ནས་ཝ་རན་དུ་སླེབ། རོང་ཞིག་ལ་ཞུགས་ནས་ཕྱིན་
པས་མ་ཌར་སླེབ། དེ་ནས་འོང་ལུང་སྟོང་པ་ཞག་བཅུ་ལ་བོད་ཟངས་དཀར་དུ་སླེབ། ཟངས་
དཀར་རྒྱལ་པོས་སྦྱིན་བདག་བྱས། ཟླ་བ་གཅིག་ཙམ་བསྡད། དེ་ནས་རིམ་པས་མར་ཡུལ་
དུ་སླེབ། མར་ཡུལ་གྱི་རྒྱལ་བློན་རྣམས་ཀྱིས་སྡོད་དགོས་ཞེས་ནན་ཆེས་པས་ལོ་བཞི་ཙམ་
བསྡད། རྒྱ་གར་དུ་སྔ་ཕྱི་གཉིས་ཕྱིན་པའི། ལམ་གླུ་རིང་མོ་ཞེས་བྱ་བ་གཅིག་ཏུ་བསྡོམས་
པ་འདི་ལྟར་རོ། །་ ་
ན་མོ་རཏྣ་གུ་རུ། ཆ་མེད་ཀྱི་ཡུལ་དུ་རྒྱུས་མེད་འགྲོ་དུས། །སྐྱོ་གྲོགས་རྒྱང་གླུ་རིང་མོ་
ནི་བླངས་སོ། །དྲིན་འཁོར་མེད་གྱི་རྗེ་བཙུན་བླ་མ་ལ། །བུ་སྙིང་ནས་དང་བས་གསོལ་བ་
འདེབས། །ལས་བྱ་རྒྱུ་ཆོས་ལས་མ་མཆིས་ཀྱང་། །ཆོས་ལམ་དུ་ལོངས་པར་བྱིན་གྱིས་
རློབས། །སྤྱིར་རྒྱ་བོད་གཉིས་ཀྱི་སོ་མཚམས་ན། །ཀཎྜི་གོ་ཌ་ལ་ཡིས་སྣ་དྲངས་པའི། །ལྷ་
ཆེན་པོ་གནས་པའི་པརྦ་ཏ། །པིརྦཉྩ་ལ་སོགས་ལ་ཆེན་བཅུ། །ལ་ཕྲན་ལྔ་བཅུ་རྩ་བརྒྱད་
ཙམ། །ལམ་དེ་ཀུན་གྱི་དཀའ་ལས་འདི་ལྟར་འདུག །སྟེང་བྷ་ཊིལ་ལ་མུན་ལྟར་གཏིབས། །
བར་ཁ་བ་བུ་ཡུག་འཚུབ་མས་ཁེངས། །འོག་འཁྱགས་པ་པདྨ་ལྟ་བུར་གས། །པཾ་ཧཱུྃ་ཧི་ཨུད་
ཊིཀ་ལ་ལ་བསྒུག །གྱད་ཤྭ་མོ་ནཱ་ཐ་ཡུལ་དུ་ཞུགས། །དཔུང་མཚན་ལྡན་བླ་མའི་རྒྱབ་རྟེན་
བཟང་། །མཚོན་དམིགས་སྤྲིན་ནག་པོ་པ་རྣོན་པོའི་མེ་དཔུང་སྤྲོས། །ཕྱི་ང་རའི་རྐྱེན་གྱིས་
གླགས་མ་རྙེད། །ཕྱོགས་གར་འགྲོ་གཏད་སོ་མ་མཆིས་པས། །ཁ་རླུང་གི་དམག་ཚོགས། ཕ་
དྲིན་ཆེན་ངག་དབང་བཟང་པོ་ལ། །བློ་ཁེལ་ངེས་སུ་བཀལ་ནས་གསོལ་བ་འདེབས། །དཔེ་
གླང་ཆེན་སྨྱོན་པ་རྒྱུ་བ་བཞིན། །ཞག་བཅོ་ལྔའི་བར་དུ་ཁ་བ་ལ་ཕྱིན། །ལམ་སྔ་དྲོ་གཅིག་
247



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཀྱང་ནོར་མ་མྱོང་། །དེ་བསམ་བཞིན་དུ་མཚན་ལྡན་བླ་མ་ལ། །དཔལ་རྫོགས་པའི་སངས་
རྒྱས་དངོས་སུ་མཐོང་། །ས་ཙནྡྷེ་དམ་པའི་རོང་དུ་ཞུགས། །རོང་འཇུར་མིག་གི་འཕྲང་ལ་
འགྲོ་ཙ་ན། །ཡིད་བརྟན་པོར་ཕྱིན་ཀྱང་གོམ་ཚུགས་འཁྱོར། །ནགས་འཐུག་པོ་ཞིག་ནས་ ་
ཐོན་དུས་མེད། །ཆུ་གཅིག་ལ་ལན་བརྒྱ་བརྒལ་དགོས་བྱུང་། །གཞུང་ཕྱི་ཐག་ཡིན་ཀྱང་རིང་ །
བ་ཙམ། །རོང་དེ་ནས་འཐོན་པས་ནམ་ལངས་བཞིན། །ཕྱོགས་གང་ལ་བལྟས་ཀྱང་གུ་
ཡངས་སོང་། །ཡུལ་རྒྱ་གར་མཐིལ་དུ་སླེབ་ཙ་ན། །ཐང་ཆེན་པོ་ཞིག་ལ་ཆོད་དུས་མེད། །
ཁོང་རྟ་བདུན་རྒྱལ་པོ་དགུང་དུ་སླེབ། །འོག་ས་གཞི་ཐམས་ཅད་མེ་ལྟར་འབར། །ཉ་བྱེ་ཚན་
ས་ལ་བསྒྲེས་པ་བཞིན། །ནོར་རིན་ཆེན་གསེར་ལས་བཏུང་ཆུ་དཀོན། །སྟོད་བྱང་ཁོག་ཁྲག་
མཚོ་སྐམས་སོ་སྙམ། །ལར་ཚད་གདུང་གི་སྡུག་བསྔལ་བཤད་མི་རྫོགས། །ལུས་དབང་པོ་
ཐམས་ཅད་ཉམས་སོ་སྙམ། །ཆུ་ཆེན་པོ་སནྣི་བརྒལ་ནས་ཕྱིན། །མུ་སྟེགས་པ་ཋཎྜ་གྱི་ཡུལ་
དུ་ཁོ་བོ་སླེབ། །མི་སྲིན་པོ་གདོང་དམར་ཇག་པ་བྱུང་། །ལྷ་མིན་འཐབ་རྩོད་ཀྱི་དམག་དཔུང་
ལྷགས་སོ་སྙམ། །མཚོན་རྣོན་པོ་སྟ་ཝར་མགོ་ལ་བསྣུན། །མགོ་ཚལ་པ་བརྒྱ་རུ་གས་སོ་
སྙམ། །ལས་ཕན་དུ་རེ་བ་གཞན་མ་མཆིས། །ཕཊ་དྲིན་ཅན་ལྷ་རྩེ་ཆོས་རྗེ་མཁྱེན། །ང་ .
བདག་ཏུ་འཛིན་པའི་དགྲ་བོ་བཟློག །ཕཊ་རང་རིག་ལྷན་ཅིག་སྐྱེས་པ་དྲན། །བློས་བྱས་
བདུད་ཀྱི་ལྟ་བ་བཟློག །ཕཊ་བརྗོད་མེད་ཆུ་བོའི་རྒྱུན་བཞིན་དྲན། །མཚན་བཅས་བདུད་
ཀྱིས་བཅིངས་པ་བཟློག །ཕཊ་འགག་མེད་སྣང་བའི་གཞི་རྩ་བྲལ། །ཆེད་དུ་བྱས་པའི་སྤྱོད་
པ་བཟློག །ཕཊ་འགྱུར་མེད་ཆོས་སྐུའི་རྒྱལ་ས་དྲན།. །རེ་དོགས་བདུད་ཀྱི་འབྲས་བུ་
བཟློག །ངས་བྱས་པའི་ཆོས་རྣམས་ཤུན་པར་ཐལ། །ད་བྱ་རྒྱུ་མེད་པར་མཉམ་ཉིད་ངང་། །
ལར་ཆོས་ཤན་རྐྱེན་གྱིས་འབྱེད་པ་ལ། །བཟང་རྫུ་ལ་རེ་བ་ཚོ་ཅི་ཆ་ཨང་། །ཕ་བླ་མའི་བྱིན་ ་
རླབས་ཞུགས་ཙ་ན། །ཅིར་སྣང་ཀུན་སྒྱུ་མའི་རོལ་རྩེད་ཡིན། །དཔལ་ཨོ་རྒྱན་ཡུལ་གྱི་
མཐིལ་དུ་སླེབ། །བདག་རྣལ་འབྱོར་གྱི་སྐལ་པ་བཟང་ངོ་སྙམ། །མ་མཁའ་འགྲོའི་དོ་ར་
248



མཐའ་སྐོར། རེ་བ་མེད་པ། །ཤིག་འགྱིང་
ཨོ་རྒྱན་མཁའ་འགྲོའི་གླིང་གི་ལམ་ཡིག ་ ་་
འགྲིམ་ཙ་ན། །སྔོན་སྦྱངས་ཀྱི་བག་ཆགས་སད་དོ་སྙམ། །ལར་བཟང་རྟོག་དང་ངན་རྟོག་
གང་ལ་འང་། །བདེན་པར་བཟུང་ན་རྣལ་འབྱོར་འཁྲུལ། །སྤྱིར་སྣང་བ་རྐྱེན་ལ་ལྟོས་པ་འདི། །
མཉམ་ཉིད་དུ་གྲོལ་བའི་སྔ་ལྟས་ཡིན། །བཟང་པོ་ཞིག་ལོག་ནས་བཙལ་མ་དགོས། །རང་
བྱུང་ཡིན་པས་སྒྲུབ་ཏུ་མེད། །ལྷན་སྐྱེས་ཡིན་པས་འདུ་འབྲལ་མེད། །རང་རྩལ་ཡིན་པས་
བཀག་མ་དགོས། །བསྡད་ན་རིན་ཆེན་གསེར་ལས་ལྕི། །འགྲོ་ན་གྱི་ལིང་རྟ་དང་འདྲ། །
གམ་འཁྲུག་མེད་པ་བརྒྱན་དུ་ཆེ། །ཤིག་འབྱིང་གི་ལམ་གླུ་རིང་མོ་འདི། །ཤྭ་མོ་ནཱ་ཐའི་སྐྱོ་
གྲོགས་ཡིན། །རེ་བ་མེད་པའི་ཆོས་མེད་སྨོན་པ་ངས། །གླང་ཆེན་སྨོན་པའི་འགྲོས་ཀྱིས་ས་
མཐའ་སྐོར་དུ་ཕྱིན། །འདུས་བྱས་ཆོས་ལ་སྙིང་པོ་མི་འདུག་པས། །རང་ལ་དབང་རྒྱུ་ལུས་
ལས་གཞན་མ་མཆིས། །འདི་ཉིད་གཟུགས་ཅན་གཟུགས་མེད་འབྱུང་བཞིའི་རྐྱེན། །སུ་ལ་
དགོས་པ་སྟེར་དུ་ཕྱིན་ལགས་བས། །སྟེར་དགོས་མེད་པར་པ་ཋཎྜ་ཡིས་ཁྱེར། །ལན་
གསུམ་བྱིན་པས་སྦྱིན་པའི་བྲེ་ཁ་ཁེངས། །སླར་ཡང་རང་གིས་བྱས་ནས་ཨོ་རྒྱན་ཡུལ་དུ་
ཕྱིན། །གནས་ལུགས་ཕྱག་རྒྱ་ཆེན་པོའི་རང་བཞིན་ལ། །རང་ཡང་མ་མཐོང་གཞན་ཡང་ག་
ནས་མཐོང་། །མི་བདེན་བཞིན་དུ་རྫུན་སྣང་ལྟད་མོ་རྣམས། །ཆུ་ཟླ་བཞིན་དུ་རྣལ་འབྱོར་
ཉམས་ལ་མཐོང་། །ཆོས་པ་སྤྱི་ཡི་ཁྱུ་རུ་མ་ཚུད་ཀྱང་། །མ་དང་མཁའ་འགྲོའི་དོ་ར་འགྲིམ་
དགོས་བྱུང་། །འདུ་ལོང་ཟང་ཟིང་འབྱོར་པ་མ་མཆིས་ཀྱང་། །དགོས་མེད་རྒྱུད་ལ་སྐྱེས་པས་
དགོས་དགུ་རང་ལ་ཚང་། །ཐ་སྙད་ཚིག་ལ་ཆེད་དུ་མ་སྦྱངས་ཀྱང་། །སྣང་བ་རང་སྣང་ཡིན་
པས་ཐེ་ཚོམ་ཟ་དགོས་མེད། །སྡུག་བསྔལ་ལས་ངན་འཛད་པས་རང་གིས་བྱས་པས་
ཆོག །བསམ་རྒྱུ་ཆོས་ལས་མེད་ཀྱང་སྤྱོད་ངན་བྱེད་དོན་མེད། །ལུས་སྲོག་ཐེར་ལ་བུད་བས་
རེ་དོགས་ཀུན་དང་བྲལ། །བླ་མའི་བཀའ་བཞིན་བསྒྲུབས་པས་ཅི་བྱས་གྲོགས་སུ་སོང་། །
བ་ལ་ནཱ་ཐའི་དྲིན་ཡང་བྱས་ཤེས་ཡིད་ལ་བཅགས། །ཉི་ཤུ་རྩ་བཞིའི་གནས་མཆོག་ཨོ་རྒྱན་
ཡུལ་དུ་ཕྱིན། །མ་མཐོང་ཐོས་པའི་གཏམ་འདི་ཀུན་གྱི་རྣ་བའི་རྒྱན། །འདི་ཐོས་ཡིད་ལ་དྲན་
249



=
་
- པ
-
-
-
--
---
གངས་ཅན་སྐྱེས་མའི་དཔེ་ཚོགས་ལས། … ཁྲོམ་དགེ་ཟླ་བ་སྒྲོན་མའི་དག་སྣང་སོགས།
པས་ཀུན་རྟོག་གཞན་མི་འབྱུང་། །དེ་ཁ་མི་རྟོག་ཡེ་ཤེས་ངོ་མ་ཡིན། །དེ་ཡི་ངང་ནས་ཚོགས་
དྲུག་གང་ཤར་ཀྱང་། །རང་བཞིན་ཡོངས་སུ་ཤེས་ན་ལྟ་བའི་ཡང་རྩེ་ཡིན། །ཡངས་མེད་སྒོམ་
དུ་མེད་ན་སྒོམ་ཆེན་ངོ་མ་ཟེར། །རྐྱེན་ལ་སྤང་བློ་མེད་ན་རོ་སྙོམས་ཁྱད་ཆོས་ཡིན། །ཐོབ་
བྱའི་རེ་བ་མེད་ན་འབྲས་བུ་མངོན་དུ་གྱུར། །ཅེས་ཀྱང་སྨྲས་སོ། །འདི་ཉིད་ཡུལ་དང་ལམ་
གྱི་གནས་ཚུལ་རགས་བསྡུས་ཡིན། ལུས་བྲན་དུ་བཀོལ་ནས་དཀའ་བ་སྤྱད་པ་རྣམས་
བརྗོད་ན་ཆོས་ཕྱོགས་སུ་སྡུག་ཡུས་བྱས་པར་འགྲོ་བ་འདུག་པས་བརྗོད་མེད་དུ་བསྐྱུར། །
འཕྲལ་ཉམས་དང་རྨི་ལམ་དུ་བྱུང་བ་བརྗོད་ན་བློར་མི་ཤོང་བ་རྣམས་ཀྱི་སྣང་ངོར་ཁ་ཤོབ་དུ་
འགྲོ་བས་ཅི་བདེར་བཞག་གོ། །
སྭ་སྟི། ཕྱག་འོས་བསྟོད་འོས་མཆོད་པར་བྱ་བའི་ཞིང་། །ཤཱཀྱའི་རིང་ལུགས་འཛིན་
མཁོས་རྒྱ་བོད་དུ། །རིམ་པར་བྱོན་ལས་ཨོ་ཌི་ཡཱ་ཎ་པ། །ངག་དབང་རྒྱ་མཚོའི་མཚན་གྱིས་
དགེ་ལེགས་དཔལ། །འཕགས་ཡུལ་རྒྱས་དེའི་ལམ་ཡིག་ཆ་ཤས་ཙམ། །སྩལ་ཏེ་པར་ཡིག་
མུ་ཏིག་འཕྲེང་བརྒྱུད་མཁན། །མི་དབང་ཆོས་རྒྱལ་སེང་གེ་རྣམ་རྒྱལ་དང་། །སྐལ་བཟང་
སྒྲོལ་མས་གཞན་ཕན་མཐུན་རྐྱེན་གྱིས། །ཕོ་བྲང་སླེལ་ཆེན་རྩེ་རུ་ཡོངས་བསྒྲུབས་པ། །སླར་
ཡང་ལེགས་དཔྱད་ནོར་བུའི་ཕྲ་བཀོད་པས། །བདེ་ཆེན་ས་ལ་རྩེན་དེར་ཡིག་གཟུགས་པར། །
ཆོས་འོད་འབུམ་བཀྲ་ཕྱོགས་ཀྱི་འཁོར་ལོ་ཆེར། །སྤྲོ་བའི་དགེ་འདིས་འགྲོ་ཀུན་སངས་རྒྱས་
ཤོག །མངྒ་ལཾ། །
-
-
-
-
-
250



༄༅། །འདས་ལོག་མ་ཀརྨ་དབང་འཛིན་གྱི་
རྣམ་ཐར་བཞུགས་སོ། །
༄༅། །ཨོཾ་མ་ཎི་པདྨེ་ཧཱུྃ་ཧཱུྃ༔ འཕགས་མཆོག་སྤྱན་རས་གཟིགས་དབང་ཕྱུག་
ཐུགས་རྗེ་ཅན་ལ་ཕྱག་འཚལ་ལོ། །བླ་མ་ཡི་དམ་མཁའ་འགྲོ་ཆོས་སྐྱོང་ལ། །ལུས་ངག་ཡིད་
གསུམ་གུས་པས་ཕྱག་འཚལ་ལོ། །བདག་སོགས་འགྲོ་དྲུག་ཐར་པའི་ལམ་ལ་དྲོངས། ལྷག་
པར་དུ་ཆོས་ཀྱི་རྒྱལ་པོའི། དམྱལ་ཁམས་བཅུ་དྲུག་གི་སྡུག་བསྔལ་མྱོང་ལུགས་དང་། དགེ་
སྡིག་གི་རྩིས་གྲངས་ཞིབ་པར་ཡོད་ཚུལ་དང་བཅས་པ་རྣམས། མཁའ་འགྲོ་མ་ཀརྨ་དབང་
འཛིན་ལ། ཆོས་ཀྱི་རྒྱལ་པོའི་བཀའ་གསུང་འཕྲིན་དང་བཅས་པ་རྣམས། ཀུན་ལ་ཕན་ཕྱིར་
བཤད་པར་བྱ། །
དེ་ཡང་རྣམ་ཐར་འདི་ཉིད་ཉན་པར་བྱེད་པ་ལ། དམ་ཚིག་རྣམ་པ་གསུམ་བསྲུང་བ་
གལ་ཆེ་སྟེ། ཤེས་ཀྱང་གོང་གཅོད་མི་བྱེད་པ་དང་གཅིག བར་དུ་མ་ཡེངས་པས་ཉན་པ་དང་
གཉིས། ཐ་མ་འཆལ་བར་མི་གཏོང་བ་གསུམ། དམ་ཚིག་རྣམ་གསུམ་དང་ལྡན་པའི་སྒོ་ནས་
གསན་དགོས་ཏེ། དེ་ཡང་རྣམ་ཐར་འདིའི་ལོ་རྒྱུས་ནི། ཡུལ་སྐྱིད་པོ་ལྷོ་བྲག་ལུང་པའི་
ཕྱོགས། །ཡང་དགོས་དགེ་བཅུ་ལུང་པའི་ཕུ། །འཁྲུངས་པའི་ཡུལ་ནི་ཀུན་དགའ་གླིང་
ཞེས་བྱ། །ཡབ་ཀྱི་མཚན་ལ་མཚོ་སྐྱེས་རྡོ་རྗེ་ཞུ། །ཡུམ་གྱི་མཚན་ལ་ཚེ་རིང་ཆོས་འཛོམ་ཞུ། །
རང་ཉིད་མཚན་ལ་འདི་ལྟར་ཞུ་བ་ཡོད། །ཡུམ་གྱིས་མཚན་གསོལ་ལྷ་དབང་བུ་ཁྲིད་ཞུ། །
བླ་མས་མཚན་གསོལ་ཀརྨ་དབང་འཛིན་ཞུ། །ཡུལ་སྐྱིད་པོ་ཁྲ་ལུང་སྐོར་མོའི་དབུས། །ཡང་



- གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དགོས་བཀྲ་ཤིས་འོག་གྲུ་རུ། །ཡབ་ཡུམ་གྲོས་བྱས་ཁྱིམ་ཐབ་བག་ལ་བརྫངས། །སྔོན་ནས་
ལས་འབྲས་བཟང་པོ་ཡོད་པའི་མཐུས། །བླ་མ་རི་ཁྲོད་སྒོམ་ཆེན་ལ་སོགས་ལ། །དབང་
ཁྲིད་གདམས་ངག་ལ་སོགས་མང་ཞུས་ནས། །དུས་ནམ་ཞིག་གི་ཚེ། དབེན་པའི་གནས་
མཆོག་ཁྲ་ཕུ་ཞེས་བྱ་བའི་རི་ཁྲོད་ཅིག་ཡོད་པ་དེར། སྐུ་མཚམས་དང་གནས་འབྲེལ་ལ་
འབྱོན་པར་ཆས་པས། ཡུལ་མི་གྲོང་པ་ཀུན་གྱིས་རི་ཁྲོད་དུ་ཁ་ཟས་ཡོ་བྱད་རྣམས་རིམ་པར་
ཕུལ། དེ་ནས་ཁྲ་ཕུར་ཕེབས་པ་དང་། དཀོན་མཆོག་ལ་དད་པ་ལྷག་པར་སྐྱེས། གདུང་
ཤུགས་དྲག་པོས་མཆི་མ་མང་དུ་ཤོར་ཏེ། ད་ལྟ་རྒྱན་དུ་མས་བརྒྱན་ཀྱང༌། ཚེ་འདི་རྨི་ལམ་
ཙམ་ཡིན་པས། དེ་ལ་དལ་འབྱོར་མི་ལུས་རིན་པོ་ཆེ་འདི་ཉིད་ཐོབ་དུས་སེམས་ཅན་མཐོ་
རིས་སུ་འདྲེན་ཐུབ་པའི་གདེང་ཞིག་མི་བྱུང་ཡང་། རང་སེམས་ལ་གོ་བ་ཞིག་མ་བསྐྱེད་ན།
མི་ཡོང་བསམ་པའི་འདུན་པ་ཞིག་སྐྱེས་ནས། གྲུབ་ཆེན་ནོར་བུ་བཀྲ་ཤིས་ལ་དབང་ཁྲིད་
གདམས་ངག་སོགས་མང་དུ་ཞུས་ནས། དེར་སྒྲུབ་པ་ལ་བཞུགས་དུས་སྤྲེའུ་ཟླ་བའི་ཚེས་ .
བཞིའི་ཉིན། ཉི་མ་གུང་ཡོལ་གྱི་དུས་འཇའ་སྤྲིན་འཐིབས་པའི་དབུས་ན། པདྨའི་སྡོང་པོ་
འདབ་མ་རྒོད་ཀྱི་གཤོག་པ་ཙམ་ཡོད་པའི་དབུས་ན། འཇའ་ཚོན་སྣ་ལྔའི་ཡོལ་དང་། བླ་
རེའི་ཚུལ་དུ་ཡོད་པ། དེའི་དཀྱིལ་ན་ལྟ་བས་མི་བཟོད་པའི་གུ་རུ་རིན་པོ་ཆེའི་སྐུ་ལྟ་བས་
ཆོག་མི་ཤེས་པ། ཕྱག་གཡས་ན་ཀ་པ་ལ་བདུད་རྩིས་གང་བའི་སྟེང་ན་ཚེའི་བུམ་པ་
བསྣམས་པ། དེའི་ཞལ་ནས་མཛེ་རིགས་བཅོ་བརྒྱད་ལ་ཕན་པ་དང་། སེམས་ཅན་སྡུག་
བསྔལ་ལས་ཐར་པའི་སྔགས་ལུང་རྗེས་གནང་སོགས་རྒྱས་པར་གནང་། དེའི་མཐའ་སྐོར་དུ།
རྗེ་བཙུན་སྒྲོལ་དཀར་གྱི་སྐུ་བྱིས་པ་ལོ་བརྒྱད་ལོན་པ་ཙམ་པས་མཆོད་པ་འབུལ་བའི་ཚུལ་
དུ་འདུག །དེའི་མཐའ་སྐོར་དུ་འཇའ་འོད་གུར་ཕུབ་པ་ལྟ་བུར་འདུག །དེ་རྣམས་མཐོང་མ་
ཐག་ཏུ་དད་པ་དྲག་པོས་བ་སྤུ་གཡོ་ཞིང་། ཚེ་འདིའི་འཇིག་རྟེན་གྱི་སྣང་བ་ནུབ། ཚེ་སྔོན་གྱི་
སྐྱེ་བ་ལྷང་ཙམ་རེ་དྲན། རང་གི་དྲིན་ཆེ་བའི་ཕ་མས་ཐོག་དྲངས་པའི་སེམས་ཅན་རྣམས་ལ་
252



འདས་ལོག་མ་ཀརྨ་དབང་འཛིན་གྱི་རྣམ་ཐར།
སྙིང་རྗེ་དྲག་པོ་སྐྱེས། བླ་མ་ལ་མོས་གུས་གདུང་ཤུགས་དྲག་པོ་སྐྱེས་ནས། ཡི་དམ་ལྷ་ཚོགས་
མང་དུ་ཞལ་གཟིགས་པ་བྱུང་སྟེ། ད་ལན་ཡི་གེར་བཀོད་པ་མེད་དོ། །
དེ་ནས་ལོ་གཅིག་སོང་བ་དང་། འབྲུག་ལོ་ཡོས་ཀྱི་ཟླ་བའི་ཚེས་བཅུ་གཅིག་གི་ཉིན།
ནད་དྲག་པོ་ཞིག་ཕོག་སྟེ། མི་ངོ་མི་ཟིན་ཅིང་བཟའ་བཏུང་ལ་སོགས་པ་གང་ལ་ཡང་དགའ་
སྤྲོ་ཤོར་བ་དང་། རང་གི་གཉེན་ཚན་ལ་སོགས་པ་སྙིང་ལ་འདོད་པ་དང་། ལངས་ན་ཉལ་
སྙིང་འདོད། ཉལ་ན་ལངས་སྙིང་འདོད་པ་བྱུང་། དེ་ནས་ཚེས་བཅུ་གཉིས་ཀྱི་ཉིན། རང་གི་
ཕྱག་གཡོག་ཕྲུ་གུ་བསོད་ནམས་ཚེ་རིང་ཟེར་བ་ཞིག་ཡོད་པ་དེས་ངའི་གདོང་ལ་བལྟས། ཁོང་
རང་ཡང་མཆི་མ་འདོན་པ་དང་། ང་ལ་འདི་ལྟར་ཟེར་གྱིན་འདུག་གོ། །དཔོན་མོ་ལགས་ད་
ནི་སྤྱན་སྒོར་རྣམས་ཀྱང་བརྡབས་པ་དང་། ཤངས་ཀྱང་འཁྱོགས་ནས་མི་འདུག་པས། ཡུལ་
དུ་ཕྱིན་ནས་སྡེ་པ་ལ་ཡར་ཕེབས་ཞུས་པ་མི་དྲག་གམ་ཟེར་བ་ལ། ང་རང་གི་བསམ་པ་ལ་
ནད་ཨེན་ཙམ་རེ་བྱུང་ཚད་ལ། ཡུལ་ལ་འབོད་དུ་ཕྱིན་ན་ཆོས་པའི་མཚན་ཉིད་དུ་མི་འགྲོ་
བར་འདུག་བསམས་ནས། དོ་ནུབ་སྡོད་དང་སང་ནས་ལྟ་རུ་བྱེད་དོ་བྱས་པས། དེ་ནས་ཉི་མ་
ཕྱེད་ཡོལ་དུས་ལ་གྲང་ཤུམ་སྐྱེས་པ་དང་། སྐོམ་ཚད་ཆེ་བའི་སྟོབས་ཀྱིས་ཆུ་བཏུང་བ་ཐམས་
ཅད་སྣ་ནས་ལུད། དེ་ནས་འབྱུང་བ་བཞི་རིམ་གྱིས་ཐིམ་པའི་རྟགས་སུ། ས་ཆུ་ལ་ཐིམ་པའི་
རྟགས་སུ། ལུས་ཡར་གཟེངས་ཀྱང་མར་བྱིང་འགྲོ་བ་དང་། ཆུ་མེ་ལ་ཐིམ་པའི་རྟགས་སུ།
སྐོམ་ཚད་ཆེས་པས་ཆུ་བཏུང་བ་ཐམས་ཅད་སྣ་ལས་ལུད། མེ་རླུང་ལ་ཐིམ་པའི་རྟགས་སུ།
གོན་ཀྱང་དྲོད་མེད་ལུས་འདར་སིལ་དུ་བྱུང་། རླུང་རྣམ་པར་ཤེས་པ་ལ་ཐིམ་པའི་རྟགས་སུ།
དབུགས་རྟོག་ཅིང་མནན་ཀྱང་མི་ནོན་པ་བྱུང་། མིག་གི་འོད་སྐོར་ཉམས་པས་ན། རང་གི་ཟླ་
གྲོགས་རྣམས་ཀྱང་ངོ་མི་ཤེས། རྣ་བའི་སྒྲ་ཉམས་པས་ན། ཚུར་ལབ་ཀྱང་སྒྲ་མ་ཐོས། རྩ་
རྣམས་རིམ་པར་ཐིམ་པས་ཕར་སྨྲ་མ་ཐུབ། ཚེ་འདིའི་སྣང་བ་ནུབ། ཚེ་ཕྱི་མའི་སྣང་བ་འཆར་
མཚམས་ལ་ཐུག །རིག་པ་ཆུ་ནང་ལས་གསལ། ཨ་ཙ་མ། རང་གི་གཉེན་ཉེ་འཁོར་རོགས་
253



གངས་ཅན་སྐྱེས་མའི་དཔེ་ཚོགས་ལས། ་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དགོས་མཛའ་རྣམས་ཡིད་ལ་དྲན་ཀྱང་མི་གཏོང་བ་འདུག །ང་གཅིག་པོར་འགྲོ་དགོས་པའི་
དུས་ཤིག་བྱུང་། ཆོས་བྱས་པའི་གདེང་ཚད་ནི་མེད། དགེ་སྡིག་ཅི་བྱས་ཐམས་ཅད་རང་གི་
སེམས་ལ་གསལ་ལེར་དྲན། འགྱོད་སེམས་དྲག་པོས་མཆི་མ་མང་དུ་ཤོར། དེའི་དུས་འུར་
སྒྲ་དང་ཚིག་སྒྲ་ཤིན་ཏུ་ཆེ་བར་བྱུང་། དེའི་སྟེང་ལ་མར་མེ་རྫ་ཕུག་ཏུ་ཁ་གཏུམས་པ་ལྟ་བུ་
ཞིག་བྱུང་། རྣམ་པར་ཤེས་པ་སྙིང་གི་དཀྱིལ་དུ་དྲན་མེད་དུ་བརྒྱལ་བྱུང་བས། དེའི་དུས་ཤི་
སྙམ་པའི་སྡུག་བསྔལ་དང་། མ་ཤི་སྙམ་པའི་དགའ་ཚོར་གང་ཡང་འཛིན་རྒྱུ་མེད་པར་ཐོམ་
མེར་ལུས་སོང་། དེ་ནས་དུས་ཤིག་ཙ་ན། ཕྱི་ཕ་གི་བུད་མེད་ཅིག་གི་སྐད་ལྷང་ངེ་བ་གཅིག་
བྱུང་བས། བླ་མས་བཏགས་པའི་མིང་དེ་ཇི་ལྟར་དགོས་པ་འདུག་པས་སྔར་ང་རང་གི་མིང་
ལ་ཨ་མས་བཏགས་པའི་ལྷ་དབང་བུ་ཁྲིད་ཟེར་བ་མ་གཏོགས་པ། བླ་མས་བཏགས་པའི་
མིང་ནས་འབོད་མཁན་མེད་ནའང་། དེའི་དུས་སུ་ཀརྨ་དབང་འཛིན་ཟེར་ཞིང་བོས་ནས་ང་
ལ་ཚིགས་བཅད་འདི་ལྟར་གསུངས་བྱུང་། ཁྱོད་མི་རྟག་སྒྱུ་མའི་གནས་ཁང་ཞིག་པ་མ་ཤེས་
སམ། སྒྱུ་མའི་ལུས་ལ་ཆགས་ཞེན་མ་བྱེད་པར། སེམས་ཆོས་ཉིད་ངང་དུ་ཡར་ཤོག་དང་།
ཞེས་པའི་སྐད་ལྷང་ངེ་བ་ཞིག་བྱུང་བས། དེར་ང་རང་གིས་ཀྱང་དྲན་པ་ཚིར་གྱིས་བརྒྱབ་
པས། ང་ཤི་བ་མ་ལགས་སམ་བསམ་པའི་ངང་ནས། ཡར་བལྟས་པས་ཟོམ་ཁ་ཕུབ་དེའི་
དཀྱིལ་ན་བུག་པ་ཡོད་པ་ལྟ་བུ་སྐྱ་ཐལ་ལེ་བ་ཞིག་འདུག་པ་དང་། འགྲོ་འདུག་གི་སྣང་བ་
གང་ཡང་མེད་ན་ཡང་། སྐད་ཅིག་དེ་ཉིད་ལ་དེའི་སྟེང་དུ་སླེབས་འདུག་པས། ང་རང་གི་
མགོ་བོ་ཡིན་པ་མ་ཤེས་པར། བུག་པའི་མཐའ་ཐམས་ཅད་ཤིང་ཚབ་ཚུབ་སྐྱེས་པ། དེའི་ཁྲུ་
གང་ཙམ་ན། འོད་དཀར་པོ་ཕྱི་ཐམས་ཅད་རྨ་བྱའི་སྒྲོ་མདོང་ལྟར་ཁྲ་ཆི་ལེ་བ་ཡོད་པ། དེའི་
ཕྱོགས་བཅུར་འོད་ཟེར་ཁ་དོག་མང་དུ་འཕྲོ་ཞིང་། དེ་རྣམས་མཐོང་མ་ཐག་ཏུ། སེམས་ཀྱི་
ཞུམ་མེ་བ་དང་། སྣང་བ་དགུ་འགྱུར་ལས་གསལ་བ་ཞིག་བྱུང་། སེམས་ལ་ལུས་ཀྱི་རྟེན་
མེད་པས། བྱ་སྒྲོ་རླུང་གིས་ཁྱེར་བ་ལྟ་བུ་ཞིག་བྱུང་། དེའི་དུས་ན་སེམས་སྐྱོ་ཆད་དེ་བ་ཞིག་
254



ད་ཆེན་པོ་གཅིག་ལམས་ཅད་ཀྱིས་
སྡེ་པའི་དྲུང་གི་
འདས་ལོག་མ་ཀརྨ་དབང་འཛིན་གྱི་རྣམ་ཐར།
བྱུང་། ཡང་དེར་བསམ་པ་ལ། ད་ལན་གྱི་བུད་མེད་ཀྱི་སྐད་དེ་དང་བསྟུན་པས། ང་ཤི་བ་མ་
ལགས་སམ། བསམ་པའི་ངང་ནས། ང་རང་གི་ཟླ་བོ་རྣམས་བཙལ་བས་ནི་གཅིག་ཀྱང་མི་
འདུག །ཡང་ཤི་བ་ནི་མ་ཤེས་ནས། ངས་གྱོང་ལྟོ་གོས་གཏམ་གསུམ་ལ་སྤང་བྱ་བྱས་ནས་
ཆོས་བྱས་པ་ནི་མེད། ང་འདི་འདྲའི་སེམས་སྐྱོ་བ་ལ་ཡུལ་དུ་འགྲོ་བསམ་པའི་སྣང་བ་ཤར་
ཙམ་གྱིས། བྱ་སྒྲོ་རླུང་གིས་ཁྱེར་བ་ལྟ་བུའི་འོག་གྲུ་རུ་སླེབས་བྱུང་ངོ༌། །དེ་ནས་ང་ནང་དུ་
ཕྱིན་པར། ངུ་འབོད་ཀྱི་སྐད་ཆེན་པོ་གཅིག་འདུག་པ་ལ། སྡེ་པའི་དྲུང་དང་སྐྱེ་རྒྱལ་ཐམས་ཅད་
ཁྲ་ཕུ་ལ་བྱོན་ནས་མི་འདུག །གཡོག་མོ་ཐམས་ཅད་ཀྱིས་ངའི་མིང་ནས་འབོད་ཅིང་ངུ་
འབོད་བྱེད་ཀྱིན་འདུག །ངའི་བསམ་པ་ལ། རང་ཤི་བ་ནི་མ་ཤེས། སྡེ་པའི་དྲུང་གིས་བཀའ་
བཀྱོན་ཞིག་གནང་བ་ཡིན་བསམས་ནས། ངས་གཡོག་མོ་རྣམས་ལ། སྡེ་པའི་དྲུང་གིས་
བཀའ་བཀྱོན་བཞིན་བྱུང་ངམ་ཅི་བྱུང་བྱས་ཏེ། ཁོང་རྣམས་ཀྱི་དཔུང་པ་ནས་བཟུང་སྟེ་ཡར་
བླངས་ཀྱང་མ་མཐོང་བཞིན་བྱེད་ཀྱིན་འདུག །ཡང་ཕྱི་མ་གི་ན་ངུ་འབོད་ཀྱི་སྐད་ལྷང་ངེ་བ་
ཞིག་འདུག་པར། ངས་ཕྱིར་བལྟས་པས། མི་ཐམས་ཅད་ང་ཤི་བ་ཡིན་པ་འདུག་ཟེར་བའི་
གླེང་མོ་སྣ་ཚོགས་བྱེད་ཀྱིན་འདུག །ཡང་ལ་ལ་རྣམས་ནི་ང་ལ་གནང་འཁྱོངས་བཟང་ལ་
ཐུགས་ཆུང་བ་ཡོད་པས་ཕངས་པ་ལ་ཟེར་ཞིང་འདུག །ལ་ལ་རྣམས་ཀྱིས་རུ་ངར་ལ་ཕྲག་
དོག་པ་ཡོད་ཟེར་ཞིང་ལྐོགས་བཤད་མང་དུ་བྱེད་ཀྱིན་འདུག་པ་ལ། དེ་ཡང་ངའི་སེམས་ལ་
ཕོག་སྟེ། མི་ངུ་མི་རྣམས་ཀྱི་གདོང་ལ་བལྟས་ནས་མཆི་མ་ཤོར་བ་ཞིག་བྱུང་ཡང་། མི་འཆོར་
བ་ལྟར་བྱས་ནས་ནང་དུ་སླེབས་པ་དང་མཆི་མ་མང་དུ་ཤོར། ཡང་ཁོང་རྣམས་ལ་ལ་ནི་སྲས་
མོ་གྲོངས་ཟེར། ལ་ལ་དཔོན་མོ་གྲོངས་ཟེར། ལ་ལ་ནི་སྲས་མོ་སྙིང་རྗེ་ཟེར། ལ་ལ་ནི་སྡེ་པ་
སྙིང་རྗེ་ཟེར། དུས་པ་ལ་བརྟེན་ནས། རྣག་ཁྲག་གི་སེར་བ་བྱ་མོའི་སྒོ་ང་ཙམ་བབས་ནས།
རུས་པ་རྣམས་བཅོམ་སོང་བསམ་པ་དང་། ལྤགས་པ་རྣམས་བརྟོལ་སོང་བསམ་པའི་སྡུག་
བསྔལ་དང་འུར་སྒྲ་ཆེན་པོ་ཞིག་ཀྱང་བྱུང་ངོ་། །ཡང་རང་གི་ལུས་ལ་བལྟས་པར་གོས་སྔར་
255



-
-
-
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཇི་བཞིན་གོན་པ་ལྟར་གོན་འདུག །ཡང་སེར་བ་བབས་ཙ་ན་ལུས་རྗེན་པ་རུ་འདུག །སྡུག་
བསྔལ་བཟོད་བླག་མེད་པའི་འོ་དོད་ཅིག་ཀྱང་ཤོར། ཡང་གཟུགས་མེད་པའི་སྐད་ལྷང་ངེ་བ་
གཅིག་གིས་ཁྱོད་ཁྲ་ཕུར་ཤོག་དང་ཟེར་བ་ཞིག་བྱུང་བས། དེ་མ་ཐག་ཏུ་འགྲོ་དགོས་བསམ་
པའི་སྣང་བ་ཤར་ཙམ་གྱིས་ང་ཁྲ་ཕུར་སླེབས་བྱུང་ངོ༌། །སྡེ་པ་དཔོན་གཡོག་རྣམས་ཀྱང་ཁྲ་ཕུ་
ལ་ཕེབས་འདུག །ཇ་ཆང་ལ་སོགས་པ་མང་པོ་བྱས། བཙུན་པ་གཉིས་ཀྱིས་སྐུ་འདྲ་ཞལ་
ཐང་རྣམས་བཀྲམས་ནས། མཆོད་པ་ཤོམ་གྲབས་བྱེད་ཀྱིན་འདུག །ཡང་ངའི་བསམ་པ་ལ་
རང་ཤི་བ་ནི་མ་ཤེས། ཚེས་བདུན་གྱི་མཆོད་པ་ཞིག་ཡོད་པ་ཡིན་ནམ་བསམ་པ་བྱུང་། ཡུལ་
ནས་མི་གཅིག་སླེབས་གཉིས་སླེབས་སྡེ་པའི་དྲུང་གི་སྐུ་ཕྱོགས་སུ་སླེབས་ནས། ཐམས་ཅད་
སྡེ་པ་ལ་ཆང་འདྲེན་ཅིང་སེམས་གསོ་བའི་གླེང་མོ་མང་དུ་ཞུ་ཞིང་འདུག །དེ་ནས་གཉེར་པ་
བདེ་ཆེན་གྲགས་པ་སླེབས་ནས། ངས་སྤོས་ཤེལ་དང་ཐོད་ཚི་བྱི་རུ་རྣམས་རས་ལ་བསྒྲིལ་
ནས་གཏོང་ཁང་གི་ནང་དུ་བཞག་སོང་། དེ་ནས་སྡེ་པའི་དྲུང་ལ་ཕྱག་ཕུལ་ནས། ཞབས་དྲུང་
ལགས་སྤྱན་ཆབ་མི་སྙིལ་རོགས་མཛོད། དེ་ཁམ་ཆེ་དང་ཐུགས་མ་ངལ་ཆེ་བ་ཐུགས་དངོས་
ཀྱི་བདེན་ཏེ། ཁོང་འགོ་གྲུའི་མནའ་མ་མཛད་པའི་ཐུགས་རྩིས་མེད་པའི་ཁྲབ་ཤོས་སྦས་
ཁུར་གྱི་བུ་མོ་ཐམས་ཅད་ཆོས་ལ་འཁྲིད་པའི་གླེང་མོ་མང་པོ་མཛད་ཀྱིན་འདུག་པས། འདི་
འོག་གྲུའི་རྒྱལ་པོས་བསྡུས་པ་ཡིན་ཡོང་ཟེར། ཁོང་གྲོངས་པ་བས་ཁྱེད་ཀྱི་ཕྱག་མཛུབ་ཅིག་
བསྙུང་བ་སྡུག་བསྔལ་ཆེ་བས། གང་ལྟར་ན་སྤྱན་གྱི་སྡུག་བསྔལ་བས། ཕྱག་གི་སྡུག་བསྔལ་
དང་། སྐུ་སྤུར་འདི་རྣམས་བསེང་བ་ལ་བརྩོན་འགྲུས་མཛད་པ་གྲགས་ཟེར་བ་ལ། སྡེ་པ་
ཡང་སྤྱན་ཆབ་མང་དུ་འདོན་གྱིན་འདུག །སྡེ་པའི་ཞལ་ནས། ཉི་མ་གནམ་གྱི་གུང་ནས་
རྒས། ངེད་གཉིས་ཀྱི་འགྲོགས་ཡུན་གྱི་ཐུང་མི་ཐུང་ལ། གྲོགས་གཅིག་པོ་དེ་དང་འབྲལ་
དགོས་པའི་དུས་བྱུང་ཞེས་སྤྱན་ཆབ་མང་དུ་འདོན་གྱིན་འདུག །ཡང་སྡེ་པའི་ཞལ་ནས།
སྔར་ཡང་གྲོངས་ལོག་བྱུང་བ་ཡིན། ད་རུང་གྲོངས་ལོག་ཡོང་ཤས་ཆེ་བས། སྔར་གྲོངས་
ཁུར་གྱི་ཏེ། ཁོང་འགོ་གྲུ་མཛོད། དེ་ཁམ་རྩེད་འབྱུང་ལ་ཕྱག་ཡུལ་རྣམས་ལ་བསྒྲིལ་
256



འདས་ལོག་མ་ཀརྨ་དབང་འཛིན་གྱི་རྣམ་ཐར། །
ལོག་བྱུང་བའི་སྐབས་སུ་གླིང་ཟ་ཆོས་སྐྱིད་ཁ་སྐྱེངས་པའི་གཏམ་མང་ཏུ་ཁྱེར་བྱུང་བའི། ཞེ་
དགུ་མ་སོང་རིང་ལ་སྐུ་སྤུར་ལ་ཐོ་རེག་པ་མ་བཏང་བ་དྲག་ཟེར་གྱིན་འདུག་པ་ལ། ང་རང་
ཡང་མཆི་མ་ལྷུག་པར་ཤོར། དེར་ང་ཤི་མ་ཤི་དབྱེར་མ་ཕྱེད་པར་ཐེ་ཚོམ་སྐྱེས་ནས་བྱུང་ངོ༌། །
ཡང་ང་མ་ཤི་བསམ་པའི་སྣང་བ་ཤར་ཏེ། ངས་སྡེ་པའི་ཕྱག་ལ་འཇུས་ཏེ། ང་རང་ཡང་
མཤི་ཟེར་བའི་ལོ་རྒྱུས་མང་དུ་བྱས། སྡུག་བསྔལ་བྱེད་མི་དགོས་ཟེར་བའི་ལོ་རྒྱུས་མང་དུ་
བྱས་ཀྱང་། སྡེ་པའི་དྲུང་དང་ཁོང་དཔོན་གཡོག་ཐམས་ཅད་ང་ལ་ལན་མི་སྟེར་བར་འདུག །
ངའི་བསམ་པ་ལ། མི་ཐམས་ཅད་ང་ལ་ཁྲོས་ནས་འདུག་བསམ་པ་བྱུང་། དེ་ནས་གསོལ་ཇ་
གཅིག་སྡེ་པའི་དྲུང་ལ་ཞུས་སོང་། ངས་ཀྱང་སྔར་གྱི་བག་ཆགས་ཀྱིས་སྡེ་པའི་དྲུང་གི་
བཞུགས་གདན་ནོན་ཙམ་བྱས་ནས་བསྡད་པའི་མི་གཞན་རྣམས་ལ་ཇ་བྱིན། ང་ལ་མ་བྱིན་
པར་འགོམས་ནས་སོང་། ད་རུང་མ་ལྡང་པ་ཡིན་ཡོད་སླར་འདབ་ནས་ཁྱེར་ཡོང་བསམ་པ་
བྱུང་། དེ་ནས་སྡེ་པའི་དྲུང་གི་ཚེ་རིང་རབ་བརྟན་ལ་ཇ་གཅིག་རྒྱག་རྒྱུ་བསྐུར་སོང་བས། དེ་
ནས་ཇ་འདེབས་གཅིག་འཕྲི་ནས་གཡས་དར་གྱི་ནང་དུ་བླུགས་སོང་། ངའི་བསམ་པ་ལ་
གཟའ་ཆུང་ལ་བྱ་བ་ཉེས་པ་འདི་འདྲ་བ་བྱེད་པ་བསམས་ནས་ཁོང་དཔོན་གཡོག་གཉིས་ཀ་
ལ་ཁྲེལ་བ་ཞིག་བྱུང་། དེ་ནས་གསོལ་བ་ཞིག་དྲངས་སོང་བ་ལ། སྡེ་པ་དང་མཉམ་དུ་གྱིས་
ཀྱང་མི་ཟེར། སྡེ་པའི་མཉམ་དུ་སོང་ཡང་མི་གསུང་བར་འདུག །ང་ལ་ལོགས་སུ་མ་བྱིན།
ང་རང་ལ་ཟ་བའི་དབང་ནི་མི་འདུག །ང་ཡི་མིག་ནས་མཆི་མ་མང་དུ་ཤོར། ཨ་ཙ་མ་ཆོས་
བྱེད་བྱས་པས་ནི་ཆོས་བྱེད་དུ་མ་བཅུག །རང་གི་ཕ་ཡུལ་དུ་ཕ་མ་དང་སྡོད་དུ་མ་བཅུག །
ཁྱོད་ཀྱི་སྐྱིད་ཁག་ངས་ཁྱག་ཟེར། ཆོས་བྱེད་ལོང་མེད་པར་འཇིག་རྟེན་གྱི་བྱ་བ་ལ་བཅུག །
ད་གཡོག་འདི་ཚོའི་བྱེད་ལུགས་དང་། སྡེ་པའི་དྲུང་གི་མཛད་སྤྱོད་མང་བའི་ཤེས་ཀྱི། ང་ལ་
ཟ་དབང་དང་འཐུང་དབང་ནི་མི་འདུག །ད་ང་ཆོས་ལ་འགྲོ་དགོས་བསམས་ནས། དགོན་
པའི་སྒོ་ཕྱིར་ཐོན་ནས་ཁ་ལོག་ཅིག་བྱས་ཏེ། ངས་སྡེ་པའི་དྲུང་ལ་དང་པོ་ཕ་མའི་གཅེས་ཕྲུག་
257



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བྱེད་པའི་དུས་ཁྱེད་ཀྱིས་ཡེ་བྱེད་ཁུ་བྱེད་ཀྱིས་ལུང་པ་ཁེངས། ད་ནི་ང་ལ་ཟ་དབང་དང་
འཐུང་དབང་ནི་མེད། མི་རྣམས་ཀྱི་ཁ་ལ་ཉན་ནས། ལྟོ་གྲལ་དང་ཆང་གྲལ་ནས་དོན། སྤྱིར་
སྐུ་སྐྱེ་རྒྱལ་བ་ལ་གཞུང་དང་ཁྲེལ་མི་འདུག །དགོས་སྡེ་པ་གཡུ་རྒྱལ་ཕུན་ཚོགས་ལོ་གཞུང་
ཕྱི་ཐག་མི་འདུག །རང་གི་ཕ་མས་བྱིན་པའི་རྒྱན་ཆས་རྣམས་བསྡམས། དང་པོར་ལྷ་མོར་
མཐོང་། ད་ནི་ཁྱི་ལྟར་འཁྱམས། ལབ་པའི་རྗེས་ནི་ཆུ་ལ་དབྱུག་པ་བརྒྱབ་པའི་རྗེས་ཙམ་
ཡང་མི་འདུག །བུད་མེད་ཀྱི་སྐྱིད་སྡུག་དེ་སྐྱེ་ལ་རོ་ཐག་མ་ཁོན་བར་དུ་མི་ཤེས་ཟེར་བ་དེ་ད་
ལྟ་ངའི་ཐོག་ཏུ་བྱུང་། བུ་མོ་སྔར་འཇིག་རྟེན་མ་བྱས་པ་རྣམས་ཆོས་གྱིས་ཟེར་དགོས་བསམ་
པ་ཡང་མང་པོ་བྱུང་། སྡེ་པའི་དྲུང་ཁྱེད་དཔོན་གཡོག་རྣམས་གསན་མཛོད་ཅིག །སྔར་ངའི་
སྡེ་པ་རྡོ་རྦབ་ཡུར་ཚངས་སུ་བྱུང་འདུག་པས། ད་ཁྱེད་ནོར་འདུན་མས་འཚེངས་པ་མཛོད་
ཅིག །ང་ཆོས་ཀྱིས་འཚེངས་པ་བྱེད་དོ་བྱས། སྡེ་པའི་དྲུང་ཐུགས་མ་འགྱོད་པ་མཛོད་ཅིག་
བྱས། ང་ཆོས་ལ་འགྲོ་དགོས་བསམས་ནས་ཐེ་ལེ་བ་ཞིག་ཕྱིན་ནོ། །ཁོང་ཐམས་ཅད་འཁུན་
ཐང་ངེར་བསྡད་དེ། ང་ལ་སྡོད་ཟེར་བའི་མི་ནི་གཅིག་ཀྱང་མི་འདུག །དེའི་སྟེང་ལ་ཕུ་ཡ་གི་
ནས་མི་མ་ཡིན་མང་པོ་སྐད་ཤབ་ཤུབ་བྱེད་ཅིང་ཡོང་གིན་འདུག །དེ་རྣམས་ཀྱི་གཏམ་གྱི་
ཚིག་ལ་ཉན་པའི། མ་གིའི་ཡུལ་དགེ་བཅུ་ལུང་པ་ན། སྟོན་མོ་ཞིག་ཡོད་པར་འདུག་པས།
ངེད་རང་ཚོ་འགྲོ་ཡོང་ཟེར་ནས་གོམ་པ་ལ་རིང་ཐུང་མེད་པ་བྱས་སོང་ངོ་། །
ངས་ཀྱང་ཁོང་གི་རྗེས་བསྙེགས་ཕྱིན་པས། སྐད་ཅིག་ཙམ་ལ་ང་རང་གི་སྐྱེ་ཡུལ་ཀུན་
དགའ་གླིང་དུ་སླེབས་བྱུང་། གཟིམ་ཁང་ནང་དུ་འགྲོ་དགོས་བསམ་པ་ལ། སྔར་འདྲེས་པའི་
ཁྱི་རྣམས་ང་ལ་རྨུག་གི་འདུག །དེ་ནས་དབུ་མཛད་ཆོས་རྒྱལ་བསོད་ནམས་ཀྱིས། དགོན་
པར་གཏོར་མ་གཏོང་བའི་སྐད་ཅིག་འདུག་པ་ལ། དེར་ཆུ་དང་ཕྱག་གི་རིལ་བུ་མང་པོ་ཕྱིར་
བསྒྱུར་བྱུང་བ་ལ། རིགས་དྲུག་གི་མི་མ་ཡིན་ཐམས་ཅད་དེར་འདུས་ནས། གཏོར་ཆུ་དང་
གཏོར་རིལ་ལ་ཤ་རུལ་ལ་སྦྲང་མ་འདུས་ལྟ་བུར་བོས་པའི་མགྲོན་རྣམས་ཀྱིས་ཁྱེར། དེའི་
258



， འདས་ལོག་མ་ཀརྨ་དབང་འཛིན་གྱི་རྣམ་ཐར།
ལྷག་མ་རྣམས་ནི་འོག་གི་མགྲོན་རྣམས་ཀྱིས་ཁྱེར། དེའི་འོག་མ་དབང་ཆུང་བ་རྣམས་ཀྱིས་
མ་ཐོབ་པར། བཀྲེས་ཤིང་སྐོམ་པའི་སྡུག་བསྔལ་གྱིས། ཁ་ས་ལ་སྦུབས་ནས། འོ་དོད་ཆེན་
པོ་གཏོང་གིས་འདུག །ལ་ལ་རྣམས་ནི་གཅིག་ལ་འཇུས་ནས་ངུ་ཞིང་བསྡད་འདུག །ང་རང་
ཡང་སྐུ་ཆེ་བའི་སྟོབས་ཀྱིས། ཁ་སྐོམ་གྲོད་པ་ལྟོགས་ཀྱང་དེར་སློང་དུ་མ་ཕྱིན། དེ་རྣམས་
མཐོང་བ་ཙམ་གྱིས་སྙིང་རྗེ་དྲག་པོ་སྐྱེས་ཏེ། སྐྱེས་ཀྱང་རང་ལ་སྟེར་རྒྱུ་ནི་མི་འདུག །ལོང་
མས་ལོང་མ་ཁྲིད་པ་ཡིན་པར་འདུག་བསམས་ནས། སྐད་ཆེན་པོས་ངུ་འབོད་ཤོར་རོ། །ཡང་
གཟུགས་མེད་པའི་སྐད་ལྷང་ངེ་བ་ཞིག་བྱུང་བས། སྔོན་དགེ་བའི་ལས་འབྲས་མེད་པ་དང་
གཅིག །རང་གི་སྡུག་བསྔལ་མྱོང་དགོས་པ་དང་གཉིས། དགེ་བའི་བཤེས་གཉེན་དམིགས་
པ་རྒྱ་ཆུང་བ་དང་གསུམ། དེ་གསུམ་འདུས་པ་ཡིན་པས་ཁྱོད་རང་སྡུག་བསྔལ་མ་བྱེད་ཅིག་
ཟེར་གྱིན་འདུག་པ་ལ། དེ་མ་ཐག་ཏུ་ང་རང་གི་ཕ་མ་གཉིས་ཀྱང་སེམས་ལ་དྲན་ཏེ། ཟག་
རུམ་དགོན་པར་འགྲོ་དགོས་བསམ་པའི་སྣང་བ་ཤར་ཙམ་གྱིས། སྐད་ཅིག་ཉིད་ལ་ཟག་
རུམ་དགོན་པར་སླེབས་བྱུང་། དེར་ཨ་མ་ལགས་ཞབས་སྐོར་ལ་ཕེབས་འདུག །ངས་ཨ་མ་
ལ་ལྟོ་ཞིག་དང་ཆང་ཞིག་གནང་དང་བྱས་པས། ཨ་མ་ནི་ང་ལ་ཅི་ཡང་མི་གསུང་བར་མ་
མཐོང་བ་བཞིན་བྱས་ནས་སྐོར་བ་ལ་བྱོན་སོང་། ཡང་ངའི་བསམ་པ་ལ། སྔར་ཡིན་ན་འོག་
ཏུ་རྟ་ཞོན། གདོང་ལ་འཁྱོས་མའི་འུ་ལགས་བསྡུས་ཡོང་ཙ་ན། ཨ་མ་ལགས་ཀྱིས་ཨ་ཅེ་
ཕེབས་བྱུང་ཟེར་ནས། བསུ་ཆང་དང་ཞབས་ཏོག་ལྷག་པར་ཅན་མཛད་ཀྱི་ཡོད་པ་ལ། ད་
ལན་ཨ་མའི་སྤྱན་དང་ངའི་མིག་མ་འཕྲད་པ་མཛད་ཀྱིན་འདུག་པ་ལ། ངའི་སྔོན་དུ་སྡེ་པའི་
དྲུང་གི་ཡི་གེ་ཞིག་འབྱོར་པ་ཡིན་ནམ་བསམ་པ་བྱུང་། རང་གི་ཕྲུ་གུ་ལ་མི་བསམ་པར། མིའི་
བུ་ལ་བསམ་རྒྱུ་ཡིན་པར་འདུག་བསམ་ནས་སེམས་ཡིད་ཐག་ཆད་པ་གཅིག་བྱུང་། སླར་
སྐོར་ཁང་གི་ཁ་ཕྱིར་ལོགས་ལ་ཕྱིན་ནས་ཨ་མའི་ན་བཟའ་ལ་འཇུས་ནས། ངས་སྔར་འཇིག་
རྟེན་ཕ་མ་དང་གྲོས་མཐུན་དུ་བྱས་པའི། བཀོད་ཚད་ཐོད་པའི་རི་མོ་ལ་བཀོད་ཡོད་
259



གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས། ་
བསམས་ནས། སྡེ་པའི་དྲུང་གི་ཤར་མོ་ཡང་ཁོང་རང་གིས་བརྟེན། རྡུང་རྡེག་དང་བཀའ་
བཀྱོན་སོགས་མང་བར་གནང་ཡང་། བུ་མོའི་ལུས་འདི་འདྲ་བཀའ་བ་སྤྱོད་དགོས་པ་ཡིན་
ཡོད་བསམས་ནས། ཕ་མས་སྙན་ཀྱང་མ་བཀྲོགས། ད་ནི་རང་ལ་ཕྲུ་གུ་མེད་པའི་ཤེས་ཀྱིས།
ལྟོ་གྲས་དང་ཆང་གྲས་ནས་དོན། སླར་ཕྱི་ཐག་མེད་པའི་བྱ་བ་མང་དུ་བྱས་བྱུང་བས། ང་ནི་
བྱ་རྒྱུ་ཆོས་ལས་མེད་པས། ད་ལན་གྱི་ལབ་གཞི་འདི་དང་གླེང་གཞི་འདི་རྣམས་ཕ་མ་གཉིས་
ལ་མཛད་དཀའ་མི་བྱེད་པའི་ང་ལ་ལྟོ་ཞིག་གནོང་དང་། ང་ཆོས་ལ་འགྲོ་བ་ཡིན་བྱས་པས།
ཨ་མས་ནི་མ་ཐོས་མ་མཐོང་བ་བཞིན་བྱས་ནང་ལ་ཐེག་སོང་། ང་རང་ཡང་སེམས་ཡིད་ཐག་
ཆད་ནས་ས་ལ་འགྱེལ་མཆི་མ་མང་དུ་ཤོར། ཡང་བསམ་བློ་བཏང་ཙ་ན། རང་གི་གྲོགས་
དང་འཁོར་གཡོག་རྣམས་ཀྱིས་མཐོང་བཏང་བའི་རྗེས་སུ། ཕ་མ་གཉིས་ལ་རེས་ཀྱང་མི་
འཚེངས་པ་འདུག་བསམས་ནས། ཨ་མས་ཤོག་མ་བྱས་ཀྱང་། ངས་ཨ་མའི་རྗེས་ལ་ནང་དུ་
ཕྱིན་པས། ཁོང་རང་དཔོན་གཡོག་ཐམས་ཅད་གསོལ་བ་བཞེས་ཤིང་འདུག །ང་ལ་ཟོ་ཡང་
མི་ཟེར་ཞིང་མ་མཐོང་བཞིན་བྱེད་ཀྱིན་འདུག །ཨ་མས་ལྟོ་ཞིག་བྱིན་ཡོང་བསམས་ནས།
ཨ་མས་རྒྱབ་ཏུ་བསྡད་པས་ལྟོ་ནི་བྱིན་མ་བྱུང་། ཁོང་རང་དཔོན་གཡོག་ཐམས་ཅད་གསོལ་
བ་བཞེས་ཤིང་མི་རྣམས་ལ་ཡར་བཤད་མར་བཤད་མང་དུ་བྱས་ཕྱི་ལ་དོན་སོང་། ངས་
བསམ་པ་ལ་ཐམས་ཅད་ཁྲོས་འདུག་བསམས་ནས། ཕྱི་ལ་ཕྱིན་པས་སེམས་ཡིད་ཐག་ཆད་
པས་ས་ལ་འགྱེལ་མཆི་མ་མང་དུ་ཤོར། ཡང་ངའི་བསམ་པ་ལ་གྲུབ་ཆེན་ནོར་བུ་བཀྲ་ཤིས་
ཀྱིས་ང་རང་ལ་བར་དོའི་སྣང་ཚུལ་གནང་བ་རྣམས་ལམ་གྱིས་དྲན་བྱུང་། དེ་ནས་ཤི་བ་ཡིན་
སྙམ་ནས། ལུས་ལ་གྲིབ་སོ་ཡོད་མེད་བལྟས་པས། ལུས་ལ་གྲིབ་སོ་ཡང་མི་འདུག །གོམ་
པ་ཕར་འགྲོ་ཚུར་འགྲོ་བྱས། རྡོག་སྐད་དང་སྡིག་སྒྲ་ཡང་མི་འདུག །ཨ་ཙ་མ་ཤི་བ་ཡིན་པ་
འདུག་བསམས་ནས། ཨ་ཙ་མ་ང་མི་ཡུལ་དུ་སྡོད་རིང་ནི། མཐོངས་ཁ་ལ་བལྟས་པའི་ཡུན་
ཙམ་ལས་མ་བྱུང་། ཆོས་བྱས་པའི་གདེང་ཚད་ནི་མེད། རང་དབང་ཡོད་དུས་སྦྱིན་པ་འདི་
260



འདས་ལོག་མ་ཀརྨ་དབང་འཛིན་གྱི་རྣམ་ཐར།
གཏང་ཟེར་རྒྱུ་ནི་མེད། གཤིན་རྗེ་རྣམས་ཀྱིས་ད་ལྟ་གཟུང་ཡོང་བསམ་པའི་འོ་དོད་ཆེན་པོ་
ཤོར་རོ། །དེ་ནས་སྐད་ཅིག་དེ་ཉིད་ལ་བུད་མེད་རས་དཀར་པོའི་གོས་གྱོན་པ་སྐུ་རྒྱབ་ཏུ་
བཅིངས་པ་ལག་དུ་ཌ་རུ་ཁྱེར་བའི་བུད་མེད་དེས། ངའི་དཔུང་པ་ནས་བཟུང་ཡར་བསླངས་
བྱུང་། སྡུག་བསྔལ་མ་བྱེད་ཡར་ལོངས་དང་། ཉོན་མོངས་སླེབ་དུས་གཉེན་པོས་མ་སླེབ་ན།
ཆོས་ཡོད་ཟེར་བ་རྫུན་དང་ཚིག་རྩུབ་ཡིན། སྐྱེ་འཆི་མིའི་བསོད་ནམས་ཡིན། ཡང་ཡང་ཡོང་
བ་ཐུབ་པས་གསུངས། ཤི་བ་ནི་ཁྱོད་གཅིག་པུ་མ་ཡིན་པས་ཐམས་ཅད་འགྲོ་བའི་ལམ་
ཡིན་ནོ། །སྡུག་བསྔལ་མ་བྱེད་པར། ངེད་རང་གཉིས་སྔར་ཕྱིན་པའི་ལམ་དེ་ལ་བསྡེབས་
ནས་འགྲོ་ཡོང་ཟེར་ཞིང་སེམས་ངོའི་ངོ་སྤྲོད་དང་བཅས་གནང་བྱུང་ངོ་། །
ང་རང་ཡང་ཁོང་གི་རྗེས་ལ་འགྲོ་བསམས་ནས། ཨ་མས་ནི་མིག་ཀྱང་མི་ལྟ་བར་
འདུག་བསམས་ནས། ང་རང་གིས་ཨ་མའི་མཚན་ནས་བརྗོད་ནས་ང་རང་བསྡད་དུས་ནི་ཨ་
མས་བཟའ་བཏུང་ཡང་མ་བྱིན། ད་ནི་འགྲོ་དགོས་པའི་དུས་ཤིག་བྱུང་། ཨ་མ་ཐུགས་མ་
འགྱོད་པ་མཛོད་ཅིག །ཁ་ནས་ནི་ཐག་ཆོད་ཆོད་འདྲ་བ་བྱས། སེམས་ནི་ང་རང་གིས་ཨ་མ་
འབྲལ་མ་ཕོད་པའི་སྟབས་ཀྱིས། ངའི་རྗེས་ལ་རྗེས་སྙེག་ཅིང་སླེབ་ཡོང་ངམ་བསམ་པའི་རེ་
བ་ཞིག་བྱས། ཟུར་མིག་ཚིག་གེ་བ་ཕྱིན་པའི། ངའི་རྗེས་ལ་ཡོང་མཁན་ནི་གཅིག་ཀྱང་མི་
འདུག །དེ་ནས་རང་གི་ཡུལ་དེ་ནི་རི་ཆེན་པོ་གཅིག་གིས་རིབ་སྟེ་བསྒྲིབས་སོང་། སེམས་སྐྱོ་
ཆོད་དེ་བའི་ངང་ནས་མཆི་མ་མང་དུ་ཤོར་དུ་བྱུང་ངོ་། །དེ་ནས་ངས་ཕར་ཕྱིན་པའི་ས་ནས།
ལམ་ཁ་བྲག་གསུམ་ཡོད་པའི་བར་མ་དེ་ལ་ཕྱིན་པས། དེར་ཉི་མ་ལྷོ་ནུབ་ཀྱི་ཕྱོགས་ན་རི་
ཆེན་པོ་གནམ་ལ་ཟིང་ངེ་བ་ཡོད་པའི་སྟེང་ན། ང་རང་གི་ཨ་ཁུ་ལགས་ཡིན་ཟེར་བ་ཞིག་
དབུ་དྲོ་ཡོམ་མེ་ཡོད་པ། ཕྱག་ན་ཕྲེང་བ་ནག་པོ་ཐོགས་པ། ཕྱག་ཞབས་གཉིས་གར་སྟབས་
ལིང་ངེ་བ་ཡོད་པ་དེས། ང་ལ་ཀརྨ་དབང་འཛིན་ཟེར་ཞིང་མིང་ནས་བོས་ཏེ། ཁྱོད་རང་གི་
ལམ་སྣ་ནོར་སོང་གསུངས་ནས། ང་ལ་ཚིགས་བཅད་འདི་ལྟར་གསུངས་སོ། །འཁོར་བ་རྒྱ་
261
261
་



，
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མཚོ་འཁྱིལ་བའི་ནང་ཞིག་ན། །ཉོན་མོངས་སྡུག་བསྔལ་ཉ་མོ་འཁྱུག་འདྲ་ཡོད། །ཁྱོད་རིག་
འཛིན་ཐར་པ་སྒྲུབ་འདོད་ན། །བློ་ཞེ་སྡང་སྤོངས་ལ་ཡར་ཤོག་དང་། །རྨི་ལམ་བར་དོའི་གྲོང་
ཁྱེར་ན། །ཞེན་ཅིང་ཆགས་པས་འཁོར་བར་འཁྱམས། །ཁྱོད་བདེ་ཆེན་ཐར་པ་བསྒྲོད་
འདོད་ན། །འདོད་ཆགས་སྤོངས་ལ་ཡར་ཤོག་དང་། །ང་ནི་འཇིག་རྟེན་ཀུན་གྱི་ལྷ། མུན་པ་
སེལ་བའི་སྒྲོན་མེ་ང་ཡིན་པས། །ཁྱོད་རིག་འཛིན་བདེ་བ་ཐོབ་འདོད་ན། །ཕྲག་དོག་སྤོངས་
ལ་ཡར་ཤོག་དང་། །གསུངས་ཤིང་ལམ་དཀར་ནག་ཁྲ་གསུམ་དང་། འོད་ཟེར་ཁ་དོག་སྣ་ལྔ་
དེ་ཐམས་ཅད་ཀྱི་ངོ་སྤྲོད་མང་དུ་མཛད་བྱུང་། དེ་ནས་ཡང་ང་ཡར་འགྲོ་དགོས་བསམ་པ་
དང༌། རླུང་དམར་ཆེན་པོ་གཅིག་ལངས་ཏེ། ང་དབང་མེད་དུ་ནམ་མཁའ་ལ་བཏེག་ནས།
ཡར་ཁྱེར་མར་བརྡབས། མིག་གི་ལྟ་སྣང་ལ་མགོ་བརྙན་རིགས་མི་གཅིག་པ་མིག་ག་ཚུགས་
སུ་ལྟ་བ། མཆེ་བ་གངས་རི་ཙམ་གཙིགས་པ། ལུས་ལ་སྟག་ལྤགས་ཀྱི་ཤམ་ཐབས་གྱོན་པ།
རུས་པའི་རྒྱན་དྲུག་གསོལ་བ། ལ་ལ་ནི་ཐོད་པ་ལག་ཏུ་ཐོགས་ནས་ཀླད་པ་ལྡག་ཅིང་ཡོད་པ།
ལ་ལ་མིའི་རྒྱུ་མ་འདོམ་ལ་འཇལ་ཞིང་འདུག །ལ་ལ་མིའི་རྐང་པ་ནས་ལུས་ཕྱེད་མར་
གཤགས་ནས་ཤ་ཟ་ཞིང་འདུག །ལ་ལ་ནི་མཚོན་ཆའི་རིགས་ནམ་མཁའ་ལ་འཕྱར་ཞིང་
འདུག །དེ་ན་ནི་ཧཱུཾ་ཧཱུཾ་ཕཊ་ཕཊ་ཀྱི་སྒྲ་སྒྲོགས་པ། དེ་རྣམས་དང་ང་གཉིས་ཁ་རླངས་བུ་ཡུག་
འཚུབས་པ་བཞིན་དུ། ཡར་བསྡེབས་མར་བསྡེབས་མང་དུ་བྱས་བྱུང་བས། དེའི་དུས་ན་ཕ་
མ་དང་གཉེན་ཉེ་འཁོར་གྲོགས་དགོས་མཛའ་དང་བཅས་པ་རྣམས་ཡིད་ལ་དྲན་ལོང་མ་བྱུང་།
དེ་ནས་རླུང་དམར་དེས་ཐང་ཆེན་པོ་ཞིག་ཏུ་བསྐྱལ་བྱུང་། དེར་སླེབས་པ་དང་རླུང་དམར་དེ་
རྣམས་ཀྱང་ཞི། ཁྲོ་བོ་འཇིགས་པའི་ཆ་ལུགས་ཅན། དེ་རྣམས་མིག་གི་མཐོང་ས་ན་མེད། རྣ་
བའི་ཐོས་ས་ན་མེད། རྒྱོབ་སོད་ཀྱི་སྒྲ་འབྲུག་སྟོང་ལྡིར་བ་ཙམ་བྱུང་། ཨེན་ཙམ་སྡུག་བསྔལ་
ཆུང་དུ་སོང་བས། རང་གི་ཕ་མ་དང་གཉེན་ཉེ་འཁོར་གྲོགས་དགོས་མཛའ་ཐམས་ཅད་ཡིད་
ལ་དྲན་ནས། ཕ་མ་གཉིས་ཀྱི་མཚན་ནས་བོས་འོ་དོད་བརྒྱབ་པས། ང་འགྲོ་ཡོ་ཟེར་བས་
262



འདས་ལོག་མ་ཀརྨ་དབང་འཛིན་གྱི་རྣམ་ཐར།
གྲོས་ཕར་བྱས་ཀྱང་། ཕ་མ་གཉིས་ཀྱིས་འགྲོ་སྡོད་ཀྱི་གྲོས་ཚུར་མ་བྱས། ང་གཅིག་པུར་
གཏོང་བ་ཕོད་ཆེན་ཤིན་ཏུ་ཆེ་བ་ཟེར་ཞིང་འགྲེ་ལོག་བྱེད་ཅིང་ངུས་པས། ཡང་བུད་མེད་ལག་
ཏུ་ཌ་རུ་ཁྱེར་བ་སྐུ་རྒྱབ་ཏུ་བཅིངས་པ། རས་དཀར་པོའི་གོས་གོན་པ་ཞིག་སླེབས་བྱུང་བས།
ངས་དེའི་ན་བཟའ་ནས་འཇུས་ཏེ། ཨ་ཙ་མ་ཐང་འདིའི་མིང་ལ་ཇི་སྐད་ཟེར་བ་ཡིན། ཕ་
གིའི་གྲོང་ཁྱེར་ཆེན་པོ་ཕ་གིའི་མིང་ལ་ཇི་སྐད་ཟེར་བ་ཡིན། ཨ་ཅེ་ཁྱེད་རང་གི་མཚན་ལ་ཇི་
སྐད་ཟེར་བ་ཡིན། ང་ལ་གྲོགས་དགོས་མཛའ་གཉེན་ཉེ་འཁོར་དེ་ཙམ་ཡོད་པ་ཡིན་ཏེ། ང་
ལ་འགྲོ་སྡོད་ཀྱི་གྲོས་སུ་གང་ཡང་མེད་པར་འདིར་སླེབས་བྱུང་། ད་ངའི་རྒྱན་ཆས་འདི་
རྣམས་ཨ་ཅེ་ཁྱེད་རང་གི་ཕྱག་ཏུ་བཞེས་ལ། ང་མི་ཡུལ་དུ་སླར་གཏོང་བར་ཞུ་དང་བྱས་མཆི་
མ་མང་དུ་ཤོར། ཨ་ཅེ་དེའི་ཞལ་ནས། མ་རིག་པ་ཚབ་ཆེ་བས་རང་དགྲ་རུ་ལངས་པ་ཡིན།
ནམ་མཁའི་ཁ་སྤྱོད་སྤྲོད། ལྟ་བུའི་ཐང་འདི་ནི། སྤུ་གྲི་བྱེ་ཐང་ཁ་ཡང་ཟེར། སྡིག་པོ་ཆེ་དམྱལ་
བའི་གནས་སུ་འགྲོ་བའི་ལམ་ཡིན་ནོ། །གསུངས་པའི་དེ་མ་ཐག་ཏུ། ནམ་མཁའ་ནས་སྤུ་
གྲིའི་ཆར་ཡང་བབས། ས་གཞི་ནས་སྤུ་གྲིའི་ཚལ་ཀྱང་སྐྱེས། ཐང་དེ་ན་ཡོད་པའི་མི་ཐམས་
ཅད་ལུས་དུམ་བུར་གཏུབས་ནས། ས་གཞི་ཐམས་ཅད་ཁེངས་སོང་། ཡང་ཨ་ཅེ་དེའི་ཞལ་
ནས། ཕ་གིའི་གྲོང་ཁྱེར་ཆེན་པོ་ཕ་གི་ནི། གློད་ཐང་གི་གྲོང་ཁྱེར་ཆེན་པོ་ཡང་ཟེར། དམར་
ཁམས་སྒང་གི་ཡུལ་ཀྱང་ཟེར། གཤིན་ཡུལ་ཀྱི་གྲོང་ཁྱེར་ཆེན་པོ་ཡང་ཟེར། ཁྱོད་ཀྱིས་ང་
ངོ་མ་ཤེས་ན་ངའི་མིང་ལ་གསང་མཚན་རྡོ་རྗེ་ཡོ་ག་མ་ཟེར། ཁྱོད་དང་ང་གཉིས་གྲོགས་མོ་
ཡིན་ནོ། །ངེད་རང་གཉིས་ལུས་དང་གྲིབ་མ་བཞིན་ཡོད་དོ། །ཁྱོད་ལ་གཉེན་ཉེ་འཁོར་
གྲོགས་དགོས་མཛའ་རྣམས་མེད་པ་མ་ཡིན་ཏེ། རང་ལུས་ཉེ་འཁོར་ནོར་རྫས་དང་བཅས་
པ་རྣམས། དབང་མེད་ཤུལ་དུ་བཞག །སྡིག་སྒྲིབ་དང་རྣམ་སྨིན་ཁུར་དུ་ཁུར། ད་ལྟ་འདི་ནི་
བར་དོའི་གནས་བྱ་བ་ཡིན་ནོ་ཟེར་བྱུང་བས། དེ་མ་ཐག་ཏུ་དྲན་མེད་དུ་བརྒྱལ་བྱུང་། ཡང་
བརྒྱལ་བ་སངས་པ་དང་། ཡང་ངས་ཨ་ཅེ་དེ་ལ་ང་ཤི་བ་ཡིན་ནམ་བྱས་པས། ཡང་ཨ་ཅེ་
263



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དེའི་ཞལ་ནས། ཁྱོད་རང་གི་ལུས་ནི་མི་ཡུལ་དྲན་པ་སྒང་དུ་བོར་ཚར་ཟེར། མི་ཡུལ་དྲན་པ་
སྒང་ན་ལ་ལ་ནི་ཁྱོད་རང་གི་ཕུང་པོ་ལ་ཁ་སྙིང་སྦྱར་ནས་ངུ་འབོད་བྱེད་ཀྱིན་འདུག །ལ་ལ་
ནི་ཁྱོད་ཀྱི་དགེ་རྩའི་གྲབས་བྱེད་ཀྱིན་འདུག །ལ་ལ་རྣམས་ནི་མ་ཐོས་སངས་རྒྱས་སུ་འདུག་
ཟེར་བ་ལ། ངས་བསམ་པ་ལ། ཨ་ཙ་མ་ཤི་བ་ཡིན་པ་འདུག་པ། དེའི་སྡུག་བསྔལ་ཆོས་བྱེད་
ལོང་ཡོད་དུས་ཆོས་མ་བྱས་བསམ་པའི་འགྱོད་པ། རང་གིས་སྡིག་པ་བྱས་པ་རྣམས་ལ་
བསམ་བློ་མང་དུ་བཏང་བས། ང་རང་གིས་སྡིག་པ་བྱས་པ་རང་ནི་སྲེག་པ་གཅིག་བསད་པ་
ལས་མི་འདུག་སྟེ། ཡིན་ཀྱང་ངའི་སྐྱིད་སྡུག་དེ། ལས་ཟད་ནས་མི་འདུག་བསམ་པ་དང་།
ད་ང་འདི་ནས་ལོག་ཆོག་པ་དང་ཐོན་པའི་དུས་གཅིག་ཡོད་ཤས་ཆུང་། ང་འདི་ནས་ལོག་
ཕྱིན་ཆོག་པའི་དུས་གཅིག་བྱུང་ན། མི་ཡུལ་ཡོད་པའི་མི་རྣམས་ལ། བློ་ཤ་སྟག་ཏུ་བྱས་ནས་
ལྷ་ཆོས་རེམ་མཛོད། བསགས་པའི་ནོར་ལ་སྙིང་པོ་མི་འདུག །ཅི་ཡོད་དཀོན་མཆོག་གི་
ཞབས་དྲུང་དུ་ཕུལ། འཇིག་རྟེན་བྱ་བ་འདི་ལ་སྙིང་པོ་གཅིག་ཀྱང་མི་འདུག །ལས་སུ་ཡི་
དམ་བསྙེན་བསྒྲུབ་བཟླས་པ་རེམ་ལ་གྱིས། མཛའ་བཤེས་དང་ཉེ་འཁོར་ལ་སྙིང་པོ་མི་
འདུག་པས། དབེན་ས་དང་རི་ཁྲོད་འགྲིམས་མཛོད་དང་། ཞེ་སྡང་དང་ང་རྒྱལ་འདི་ལ་སྙིང་
པོ་མི་འདུག་པས་ཡི་དམ་དེ་དང་འབྲལ་མེད་དུ་སྒོམས་མཛོད་དང་། འཇིག་རྟེན་མི་ཡུལ་དུ་
ལྷ་ཆོས་མ་བྱས་ན། འཇིག་རྟེན་གྱི་བྱ་བ་ཇི་ལྟར་མཁས་གྱུར་ཀྱང༌། སྙིང་པོ་གཅིག་ཀྱང་མི་
འདུག་པས། ལུས་ཀྱི་སྒྲིབ་པ་དག་ཕྱིར་དུ་དམ་ཆོས་ཕྱག་རྒྱ་ཆེན་པོ་བསྒོམ། དེ་གསུམ་གང་
ཡང་མ་བྱས་ན་ཡུལ་འདིར་བགྲོད་པའི་ཐབས་མི་འདུག་གོ་བྱས་ནས། རང་གི་བྲང་ལག་
གཡས་གཡོན་རེ་མོས་སུ་བརྡུངས་ཤིང་། མཆི་མ་མང་དུ་ཤོར་རོ། །ཆོས་མ་བྱས་པའི་འགྱོད་
པ་རྟས་མ་ཟིན་པ་བྱུང་ངོ་། །
ལ་ཡང་ངས་ཨ་ཅེ་ཁོང་ལ་འདི་ལྟར་ཞུས་སོ། །ངས་སྔོན་སྡིག་སྒྲིབ་བསགས་པ་རང་ནི་
མེད། ང་རླུང་ཆེན་པོས་ཅིག་སྟེ། རྒྱོབ་རྒྱོབ་སོད་སོད་ཟེར་བའི་སྒྲ་འབྲུག་སྟོང་དུ་ལྡིར་བའི་
264



འདས་ལོག་མ་ཀརྨ་དབང་འཛིན་གྱི་རྣམ་ཐར།
འཁོར་དུ་ཁྲིད། འོད་ཟེར་ཁ་དོག་མང་པོས་འཐུམས། འོད་ཟེར་ཁ་དོག་མི་འདྲ་བ་ལྔ་འཚེར་
ཞིང་འཕྲོ། དེ་རྣམས་ཀྱི་ནང་དུ་ང་འཐུམས་ནས། དངངས་སྐྲག་དང་འཇིག་སྣང་མང་དུ་བྱུང་
བས། ཡང་ཨ་ཅེ་དེའི་ཞལ་ནས། ཁྱོད་རླུང་དམར་ཆེན་པོས་བདས་པ་དེ་ནི། གཤིན་རྗེའི་ཕོ་
ཉ་རྣམས་ཀྱིས་བདས་པ་ཡིན་ནོ། །མགོ་བརྙན་སྣ་ཚོགས་ཀྱིས་རྒྱོབ་སོད་ཀྱི་སྒྲ་སྒྲོག་པ་དེ་ནི།
རང་ལུས་རྒྱལ་བའི་དཀྱིལ་འཁོར་གྱི་ཡི་དམ་ཞི་ཁྲོའི་ལྷ་ཚོགས་རྣམས་ཡིན་ནོ། །ལག་ན་
མཚོན་ཆ་སྣ་ཚོགས་ཁྱེར་བ་དེ་ནི། ཉོན་མོངས་རྣ་བ་གཅོད་གྱུར་ཀྱང་། ཁྱོད་ཀྱིས་རྨི་ལྟས་
ལོག་པའི་མཚོན་ཆ་མཐོང་བ་ཡིན། ཞལ་ནས་ཆོས་ཀྱི་སྒྲ་སྒྱུར་ཀྱང་། ཁྱོད་ཀྱིས་སྣང་བ་ལོག་
པའི་རྒྱོབ་སོད་ཀྱི་སྒྲར་གོ་བ་ཡིན། དེ་རྣམས་ལ་སྐྱབས་སུ་མཆི་བསམ་གྱིས། འོད་ཟེར་ཁ་
དོག་མང་དུ་འཕྲོ་བ་དེ། ཡི་དམ་ཞི་ཁྲོའི་ལྷ་ཚོགས་ཀྱི་འོད་ལམ་ཡིན་ནོ། །འོད་ཟེར་ཁ་དོག་
སྣ་ལྔ་འཕྲོ་བ་དེ་ནི། རྒྱལ་བ་རིགས་ལྔའི་འོད་ལམ་ཡིན་ནོ། །
དེ་རྣམས་ལ་སྐྱབས་སུ་མཆི་བསམ་པའི་མོས་པ་གྱིས། སྒྲ་ཐམས་ཅད་རང་སྒྲ། འོད་
ཐམས་ཅད་རང་འོད། ཟེར་ཐམས་ཅད་རང་ཟེར། སྒྲ་འོད་ཟེར་གསུམ་རང་ནས་ཤར་བ་
ཡིན་ནོ། །རང་སྣང་སྒྲ་རུ་མ་ལངས་ཤིག་གསུངས་བྱུང་བ་དང་། ཡང་ཨ་ཅེ་ཁོང་གི་ཞལ་ནས།
ཁྱེད་སྡིག་པ་ཆེ་དྲགས་པ་མ་ལགས་ཏེ། དུས་ངན་སྙིགས་མའི་སེམས་ཅན་རྣམས། དུག་ལྔ་
རགས་པས་དམྱལ་བར་ལྷུང་དོགས་ནས། ཁྱེད་ཀྱིས་མི་ཡུལ་དྲན་པ་སྒང་དུ་འཕྲིན་པ་བྱེད་
དགོས་རྒྱུ་ཡིན་པས། འདི་རྣམས་ལ་ཞིབ་པར་ལྟོས་ལ། ད་དུང་འདི་ནས་ཕར་ལ་ངེད་རང་
གཉིས་བསྡེབས་ནས་ལྟ་བ་ལ་འགྲོ་ཡོ་ཟེར་ནས། ངས་ཁོང་གི་རྗེས་ལ་ཕྱིན་པས། ཐང་དེའི་
ནུབ་ཕྱོགས་ནས་མི་ལུས་ཤྭ་བའི་མགོ་ཅན་ལག་ཏུ་ཞགས་པ་ནག་པོ་ཐོགས་པ། མིག་ཁྲོ་
ཚུགས་སུ་ལྟ་བ། ལྕེ་དར་ཡུག་བརྐྱངས་པ་དེས། རྒན་མོ་མགོ་ལ་གཟི་དང་མཆོང་བཏགས་
པ་ཞིག་བདས་ནས་བྱུང་བས། ཡང་ངས་ཟླ་གྲོགས་ཀྱི་བུད་མེད་དེ་ལ་ངས་འདི་ལྟར་སྨྲས་པ།
ཨ་ཙ་མ། ཡ་གི་ཤྭ་བའི་མགོ་ཅན་བྱས་པ་ཡ་གི་སུ་ཡིན། སྔོན་ལ་ཡོང་བའི་རྒན་མོ་མགོ་ལ་
265



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གཟི་དང་མཆོང་བཏགས་པ། དངངས་སྐྲག་དང་སྡུག་བསྔལ་མྱོང་དགོས་པ་ཡ་གི་སུ་ཡིན་
པས། ཡང་བུད་མེད་དེ་ན་རེ། ང་ལ་ཁྱོད་སྐྲག་མི་དགོས། ཞེན་མི་དགོས། ཡ་གིའི་ཤྭ་བའི་
མགོ་ཅན་ཡ་གི་ནི། རང་གི་ལྕགས་མཁར་ཐོད་པའི་གཞལ་ཡས་ནས། ཡི་དམ་ཐོད་པའི་ལྷ་
ཚོགས་རྣམས་ཡིན། དེ་ཡང་ཤར་ནུབ་ལྷོ་བྱང་ཐམས་ཅད་དུ་རང་རང་གི་ཁམས་དང་བསྟུན་
པའི་ཁ་དོག་སོ་སོར་འཆར་བ་ཡོད་དོ། །སྔོན་ལ་ཡོང་བའི་རྒན་མོ་སྡུག་བསྔལ་མྱོང་བ་དེ་ནི།
ཁམས་བྱེ་སྙིང་བྱ་བ་ནས་ཡིན། གྲོང་ཚོ་སུམ་བཅུ་སོ་བདུན་ཡོད་པ། ཨ་བྱག་རྐུན་གསུམ་དང་།
བདག་མེད་ཀྱི་རི་དྭགས་བཤོར་བ་བྱེད་པ། ལོག་པའི་ལམ་ལ་འཇུག་པའི་རྒན་ཕོ་རྣམས་ཀྱི་
ཆུང་མ་ཡིན་ནོ། །འདི་ནི་བར་དོའི་གནས་བྱ་བ་ཡིན་ནོ། །ད་དུང་འདི་ནས་ཀྱང་ལས་དཀར་
ནག་གི་ཤན་འབྱེད་བྱས་ནས། སྡུག་བསྔལ་མནར་མེད་དུ་འགྲོ་དགོས་པ་ཡོད་དོ། །
ཡང་དེ་ནས་ཕར་ཕྱིན་པ་ན། ཐང་ཆེན་པོ་གཅིག་ཡོད་པའི་ས་ན། རི་ཆེན་པོ་ཟུར་
གསུམ་པ་བཙན་བཤོས་འདྲ་བ། མདོག་ནི་གློ་བ་ཆུས་བཤལ་བ་ལྟ་བུར་འདུག །དེའི་བྱང་ ་
ཕྱོགས་ན་ལྕགས་ཀྱི་ཤལ་མ་རི་རྩེ་གསུམ་ས་ལ་སྡིག་པ། རྩེ་ལྔ་གནམ་ལ་གཏད་པ། རྒྱལ་
ཆེན་ཁྲབ་རིགས་ལྟ་བུར་ཁྲ་ཤིག་ཤིག་ཡོད་པ། ངར་ངར་ཚིར་ཚིར་ཟེར་བའི་སྒྲ་ཡོད་པ། དེའི་
མདུན་ན་མི་དར་རྒན་དུ་ཡོད་པ། མགོ་ཆད་མགོ་ཡོད་པ། མདུན་སོ་གཅིག་ཆག་པ་ཞིག །
གཤིན་རྗེ་རྣམས་ཀྱི་མདུན་ནས་ལྕགས་ཀྱུས་བཟུང་། རྒྱབ་ནས་མདུང་གིས་བརྡས། ཆུ་བོ་
གངྒའི་བྱེ་རྡོ་ཡིན་ཟེར་བ། རྡོ་སྲན་ཆུང་གི་གཟི་འདྲ་བ་འཕངས་པའི་ལོན་ཚད་གཅིག་རྒྱབ་ཏུ་
བཀལ་ནས་འདུག །དེ་མ་ཐག་ཏུ་ལྕགས་ཀྱི་ཤལ་མ་རིའི་རྩེ་ནས་ལུས་ཐམས་ཅད་གཉེར་
མས་གང་བ་བཞིན་མི་སྡུག་པ་ལྔ་སླེབས་ནས་སྐད་ངུ་སྐད་དུ་བྱེད་ཅིང་། ནང་པ་སྤྱི་སྲས་པ་
ལགས། ཁྱེད་གང་ན་བཞུགས་ཡོད། ངེད་བུད་མེད་ཐམས་ཅད་ཁྱེད་དང་འབྲལ་ཕོད་པས།
ཁྱེད་གར་ཡོད་ཀྱི་སར་ཡོང་དགོས་པ་བྱུང་བས། ཁྱེད་གང་ན་བཞུགས་ཡོད་ཟེར་བ་ལ།
དེར་མི་དེས་གཤིན་རྗེ་རྣམས་ཀྱི་དབང་ནི་མ་ཐོབ། སྐད་ནི་ངུ་སྐད་དུ་བྱེད་པ་དང་། ང་འདི་
266



འདས་ལོག་མ་ཀརྨ་དབང་འཛིན་གྱི་རྣམ་ཐར།
ན་ཡོད་དོ། །སྐྱིད་པོ་འདི་ན་མི་འདུག་བུད་མེད་ཚོ་འདིར་འོང་པའི་གནས་མི་འདུག་གོ། །
ཟེར་བ་ལ། ཡང་གཤིན་རྗེ་རྣམས་ན་རེ། ཁྱོད་ལ་ཆགས་པའི་བུད་མེད་དང་། བསགས་པའི་
ནོར་ནི་ཁྱོད་ལ་ཡོད་ཟེར་ཞིང་། ཞགས་པ་ནག་པོ་ཞིག་གིས་བཅིངས་ནས་ཤལ་མ་རིའི་རྩེ་
ལ་ཡར་དྲུད་སོང་། ཡང་ལུས་ཀྱི་ཤ་ཐམས་ཅད་ལྕགས་ཀྱི་ཤལ་མ་རིའི་ཚེར་མའི་རྩེ་ལ་ཡར་
དྲངས་སོང་། སྔར་གྱི་བུད་མེད་སྐད་གཏོང་མཁན་དེ་རྣམས་ལྕགས་ཀྱི་བྱ་ཁྲ་རང་དུ་སོང་
ནས། དེ་རྣམས་ཀྱིས་ལུས་ཀྱི་ཤ་དང་ཀླད་པ་མིག་རྣམས་བརྐོས་ནས་ཟོས་སོང་། ན་ཚ་དང་
སྡུག་བསྔལ་ནི་བཟོད་བླག་མེད་པ་བྱུང་སོང་། ཡང་རང་རང་གི་སྡུག་བསྔལ་འཁོར་ཡུག་ཏུ་
མྱོང་དགོས་པའི་སྟབས་ཀྱིས། རུས་པ་ལ་སེམས་ཆགས་ཏེ་ཡིད་ལུས་སྔར་ལྟར་ཆགས་སོ། །
ཡང་གཤིན་རྗེ་རྣམས་ཀྱིས་ཞགས་པས་བཅིངས་ནས། ཡང་ཤལ་མ་རིའི་རྩ་བ་མ་གི་ན།
སྔར་གྱི་བུད་མེད་ཡིན་ཟེར་བ་དེ་རྣམས་ཀྱིས། ཡང་རིའི་རྩ་བ་མ་གི་ནས་ངུ་འབོད་བྱེད་ཀྱིན་
འདུག་པས། ཡང་གཤིན་རྗེ་རྣམས་ཀྱིས་སྔར་བཞིན་དྲུད་ནས་སོང་། ཡང་ཤ་དང་ནང་རོལ་
ཐམས་ཅད་ཤལ་མ་རིའི་ཚེར་མ་ལ་དམར་ནར་གྱིས་འཁོན་ནས་སོང་། ཡང་ད་རང་གི་བུད་
མེད་སྐད་གཏོང་མཁན་ཐམས་ཅད་ཟངས་ཀྱི་ཁྱི་མོ་རང་དུ་སོང་ནས། ཤ་རུས་རྣམས་སྔར་
བཞིན་ཟོས་སོང་། ཡང་རུས་པ་ཏི་གི་གཅིག་ལ་སེམས་ཆགས་ཏེ། ལུས་ཐམས་ཅད་བཅུ་
ལོག་ཏུ་བྱས། དངངས་སྐྲག་ཆེན་པོའི་ངང་ནས་ངུ་འབོད་དཔག་ཏུ་མེད་པ་གཏོང་གིན་
འདུག་གོ། །ཡང་ངའི་ཟླ་གྲོགས་ཀྱི་བུད་མེད་དེས། བྱང་ཕྱོགས་ཀྱི་གཤིན་རྗེའི་རྒྱལ་པོ་དེ་
ལ་འདི་ལྟར་ཞུས་སོང་བས། ཀྱེ་མ་གཤིན་རྗེའི་རྒྱལ་པོ་གསན་མཛོད་དང༌། །སྔོན་བསགས་
དལ་འབྱོར་མི་ལུས་ཐོབ་དུས་ན། །དབང་པོ་ཚང་ཞིང་རྣམ་རིག་བཀྲ་བ་དང་། །འདི་འདྲའི་
དངངས་སྐྲག་སྡུག་བསྔལ་མྱོང་དགོས་པ། །མི་ཡུལ་བསྡད་དུས་བྱ་བ་ཅི་བྱས་པ། །གཤིན་
རྗེ་རྣམས་ཀྱང་ཧ་ཅང་ཕོད་ཚད་ཆེ། །བདག་གི་ལེན་པས་ལས་འབྲས་དག་ནུས་ཡོད། །
བཅིངས་པ་ཁྲོལ་ལ་མི་ཡུལ་འཕྲིན་བསྐུར་འཚལ། །ཟེར་བ་ལ། ཡང་གཤིན་རྗེ་རྣམས་ཀྱི་
，
267
267



-
-
- ---
-
- - -
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཞལ་ནས། ངེད་རྣམས་ཕོད་ཚད་ཆེ་བ་མ་ལགས་ཏེ། སྔོན་མས་གང་བྱས་ཕྱི་མའི་ལམ་སྣ་
ཡིན། ལས་ངན་ཚོགས་མ་བསགས་ཀྱི་སྡིག་ཅན་འདི། མི་ཡུལ་དྲན་པ་སྒང་དུ་བསྡད་དུས་སུ།
དཀོན་མཆོག་གི་དབུ་འཕངས་འདི་ཡིས་སྨད། དགེ་འདུན་གྱི་སྡེ་ནི་འདི་ཡིས་དཀྲུགས།
ཀུན་དང་མི་མཐུན་པའི་བྱ་བ་མང་དུ་བྱས། དཔོན་བཟང་ཕྲག་ལ་བཀལ་ནས། འཕྲོག་
འཇོམས་བྱས། རང་ནོར་མི་སྤྱོད་གསེར་ལས་ཕངས་པ་བྱས། གཞན་གྱི་ནོར་ལ་ཡོད་མེད་
མ་བལྟས་པར། ཤིག་ལ་རྒྱུས་པ་འདོན་བྱས་པ་ཡིན། འུ་ལག་ཕར་བཀལ་རྐང་གླ་ཚུར་ལ་
སྙེག །བདག་ཡོད་བདག་མེད་བུད་མེད་ཆགས་པ་སྤྱད། ཞེ་སྡང་སེར་སྣ་འདོད་ཆགས་
མཁན་ཁྱོད་ལོ། ད་ལྟ་སྐྱིད་པོ་ཨི་འདུག་ལྟོས་དང་ཟེར། ད་དུང་འདིས་ཀྱང་ཐུས་པ་མི་
འདུག་པས། འཇུག་ལ་ཁྱོད་ཀྱི་དགེ་རྩ་གཏང་དུས་སུ། ཆུ་ཆེན་པོ་བགྲོད་པའི་ཕ་རོལ་ན།།
གཤིན་རྗེ་ཆོས་ཀྱི་རྒྱལ་པོ་བཞུགས་ནས་ཡོད། ལས་དཀར་ནག་ཀྱི་ཤན་འབྱེད་བྱས་ནས་
ཀྱང་། ད་དུང་ཁྱོད་ལ་དམྱལ་བ་མ་གཏོགས་འགྲོ་ས་མི་འདུག །ཁྱོད་ལ་མཐོ་རིས་ཐོབ་པའི་
སྐལ་བ་མེད་དོ་ཟེར་གྱིན་འདུག །ཡང་གཤིན་རྗེ་རྣམས་ཀྱི་ཞལ་ནས། བུད་མེད་ཁྱོད་ཀྱི་ངོ་
ལ་བརྟེན་ནས། བཅིངས་པ་ཁྲོལ་ལ་བསྡམས་པ་ཀློད་ནས། ཁྱོད་རང་གི་ཡུལ་དུ་འཕྲིན་པ་
ཞིག་བསྐུར་རྒྱུ་ཡོད་ན་སྐུར་ཅིག་ཟེར་གྱིན་འདུག་པ་ལ། གཤིན་རྗེ་རྣམས་ཀྱི་གསུང་རིགས་
དང་། རང་གི་སྣང་བ་བདུན་འགྱུར་ལས་གསལ་བས། ད་ལྟ་མྱོང་དགོས་སྡུག་བསྔལ་
རྣམས་མེ་ལོང་ལས་གསལ་བར་མཐོང་། སྔོན་རང་ལ་དབང་ཡོད་དུས་ནི། དཀོན་མཆོག་
ལ་ཞབས་ཏོག་ནི་ཉིན་མོའི་སྐར་མ་ཙམ་ཡང་བྱས་པ་མ་དྲན། སྡིག་སྒྲིབ་བསགས་པ་ནི་བྱེ་
མའི་གྲངས་ལས་མང་བར་དྲན། ཨ་ཙ་མ་བྱ་བ་ངན་པ་དེ་རྣམས་དྲན་ནས་དབང་མེད་དུ་ངུ་
འབོད་ཤོར་ཞིང་། ལག་གཉིས་ཀྱིས་བུད་མེད་དེའི་དཔུང་པར་བཟུང་ནས་ཡང་བསླངས་
ནས། འདི་ལྟར་གསུང་གིན་འདུག་གོ། །རང་དབང་ཡོད་དུས་ལྷ་ཆོས་མ་བྱས་པས། འདི་རུ་
སླེབས་དུས་ངུས་པས་ཅི་ལ་ཕན། མ་ཁལ་ཁར་ཆུག་སྙིང་ལ་རུས་པ་སྐྱེད། བླ་མའི་ཞལ་རས་
་
268



འདིས་ལོག་མ་ཀརྨ་དབང་འཛིན་གྱི་རྣམ་ཐར། ་
སྤུ་ཙམ་མ་མཇལ་བའི། འདི་འདྲའི་སྡིག་ཅན་ཡོང་བ་སྙིང་རེ་རྗེ། འོན་ཀྱང་སྡིག་པ་
བཤགས་པས་འདག་ཐབས་ཡོད། མི་ཡུལ་དྲན་པ་སྒང་དུ་འཕྲིན་པ་ཞིག་སྐུར་དང་ཟེར་བ་ལ།
མི་དེ་ཡང་དྲན་པ་ཨེན་ཙམ་སོས་ནས། མི་དེའི་ཁ་ནས་འཕྲིན་འདི་ལྟར་བསྐུར་རོ། །ལས་
ངན་ཚོགས་མ་བསགས་ཀྱི་སྡིག་ཅན་ང་། ང་སྐྱེ་ས་གཙང་གི་ཕྱོགས་ནས་ཡིན། ཡུལ་གྱི་མིང་
ལ་བདེ་ཆེན་གང་སྟེང་ཟེར། གྲོང་ཚན་བཅུ་གཉིས་ཙམ་གྱི་ནང་པ་ཡིན། བུ་གཉིས་བུ་མོ་
གསུམ་སྐྱེ་སྨན་བཅས་པ་ཡོད། གཞན་ཡང་གཡོག་འཁོར་བླ་མཆོད་བཅས་པ་ཡོད། དེ་
རྣམས་ལ་འཕྲིན་པ་འདི་ལྟར་གསུངས། བསགས་པའི་ནོར་ལ་སྙིང་པོ་མི་འདུག་གྱིས། །
གང་ཡོད་དགེ་བའི་ཕྱོགས་ལ་འབུལ་ཤིག་གྱིས། །མཐུན་པར་འགྲོགས་ཀྱང་སྙིང་པོ་མི་
འདུག་གྱིས། །དལ་འབྱོར་ཐོབ་དུས་དམ་པའི་ལྷ་ཆོས་གྱིས། །ངག་སྨྲ་བ་མཁས་ཀྱང་སྙིང་
པོ་མི་འདུག་གྱིས། །མ་ཡེངས་ཡི་གེ་དྲུག་མ་བགྲོངས་ཤིག་གྱིས། །འཇིག་རྟེན་གཡོག་བསྐོས་
འདི་ལ་མཁས་གྱུར་ཀྱང་། །སྙིང་པོ་གཅིག་ཀྱང་མི་འདུག་གྱིས། །མ་ཡེངས་བླ་མའི་རྣལ་
འབྱོར་རྒྱུན་དུ་སྒོམས། །བདག་གི་སྡིག་པ་དག་ཕྱིར་དུ། །མཆོད་རྟེན་བརྒྱ་ཚར་བཞེངས་
ཤིག་གྱིས། །སངས་རྒྱས་ཀྱི་མཚན་འབུམ་བཞེངས་ཤིག་གྱིས། །གསུང་རབ་རྡོར་གཅོད་
སྡིག་བཤགས་འབྲི་ཀློག་གྱིས། །གྲུབ་མཐའ་མི་གཅིག་པའི་ཆོས་སྡེ་བརྒྱ་རྩ་ལ། །བཀུར་སྟི་
ཞབས་ཏོག་མང་ཇ་བསྔོ་རྟེན་ཕུལ། །ལུས་ངག་ཡིད་གསུམ་འབུལ་ནས་བཤགས་པ་གྱིས། །
སེར་སྣས་བསགས་པའི་ནོར་རྫས་རྣམས། །འཇིག་རྟེན་ཁྱིམ་པ་རྣམས་ལ་ནོར་འགྱེད་
ཐོངས། །རྒྱལ་ཁམས་འགྲིམས་པའི་བླ་མ་མ་ཎི་པ་ལ། །བཀུར་སྟི་ཞབས་ཏོག་བསྔོ་རྟེན་ཟོང་
ཕུལ། །བླ་མ་མཚན་ཉིད་ལྡན་པ་སྤྱན་དྲོངས་ལ། །ཆོས་ན་རཀ་དོང་སྤྲུག་ཚུགས་ཤོག་གྱིས། །
བཤགས་པ་དེ་རྣམས་བྱས་འདུག་ན། །སྡུག་བསྔལ་འདི་ལས་ཐར་ཚོད་འདུག་པས། །མི་
གཞན་མ་རྣམས་ལ་ང་འདྲ་བའི་སྡིག་པའི་ལས་མ་བྱེད་གྱིས་ཟེར་ནས། ཡང་གཤིན་རྗེ་
རྣམས་ཀྱིས་སྔར་བཞིན་ཞགས་པ་ནག་པོ་གཅིག་གིས་བཅིངས་ནས་ཁྲིད་ནས་སོང་། ཨོཾ་མ་
༡རH



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཎི་པདྨེ་ཧཱུཾ། ཡང་རི་དེའི་ནུབ་ཕྱོགས་སུ་ཕྱིན་པས། ཐལ་ཚན་གྱི་མཚོ་ཆེན་པོ་དཀྱུས་ལ་རྒྱང་
གྲགས་གཉིས་ཙམ་ཡོད་པ་དེའི་འགྲམ་ན་སྐྱེས་པ་གཞོན་ནུ་མ་གཟུགས་བྱད་ལེགས་པ། སྐྱེ་
ལེ་ཕག་པའི་མཆེ་བ་བཏགས་པ་གོས་དམར་པོ་ཨོ་ཝག་དཀར་པོ་གྱོན་པ་ཞིག །གཤིན་རྗེ་
རྣམས་ཀྱིས་ལྕགས་ཀྱུས་མགྲིན་པ་ནས་བཟུང་སྟེ། ཐལ་ཚན་གྱི་མཚོ་དེའི་དཀྱིལ་དུ་ཁྲིད་
ནས་སོང་ངོ་། །མི་དེ་མཚོ་དེའི་དཀྱིལ་དུ་སླེབས་པ་དང་། ལུས་ཀྱི་ཤ་ཐམས་ཅད་མེའི་ནང་
དུ་ལ་ཆ་ཚིག་པ་ལྟ་བུ། ལུས་ཀྱི་ཤ་ཐམས་ཅད་བལ་སུ་ཙམ་དང་། ཕོར་པ་ཙམ་དང་སྒོ་ང་
ཙམ་ཁོལ་གྱིས་འདུག །ཡང་རྩ་དང་རྒྱུས་པ་མ་བྲལ་ཙམ་གྱི་བར་ནས་ཁྲག་དང་ཆུ་སེར་
རྣམས་ཀྱང་ཁོལ་ཡོང་གིན་འདུག་གོ། །ཡང་ངའི་ཟླ་གྲོགས་ཀྱི་བུད་མེད་དེས། ནུབ་ཕྱོགས་
ཀྱི་གཤིན་རྗེའི་རྒྱལ་པོ་རྣམས་ལ་འདི་ལྟར་གསུང་གིན་འདུག་གོ། །ཁྱེད་གཤིན་རྗེ་རྣམས་
ཀྱིས་གསོན་དང་། འདི་ན་ཡོད་པའི་སྐྱེས་པ་གཞོན་ནུ་འདི། གཟུགས་བྱད་ལེགས་ཤིང་
དབང་པོ་བཀྲ་བར་སྐྱེས། འདི་འདྲའི་དངངས་སྐྲག་སྡུག་བསྔལ་མྱོང་དགོས་པ། མི་ཡུལ་
བསྡད་དུས་ཅི་འདྲ་བྱས་པ་ཡིན་ཟེར་གྱིན་འདུག་པ་ལ། ཡང་གཤིན་རྗེ་རྣམས་ཀྱི་ཞལ་ནས།
མི་འདི་མི་ལུས་རིན་ཆེན་གསེར་ལས་དཀོན་པ་ཐོབ་དུས་ནི། ལོ་བཅུ་གསུམ་ནས་ད་ལྟའི་
བར་དུ། སྡིག་པའི་ལས་འབའ་ཞིག་བྱས། ཆུ་ནང་གི་སེམས་ཅན་ཐམས་ཅད་རུ་མ་བཅུག །
ད་ལྟ་འདི་རྣམས་ཚུལ་ཙམ་ཡིན་ན། ད་འདི་ནས་ཕར་ཕྱིན་ན་ཆོས་ཀྱི་རྒྱལ་པོ་ཡང་
བཞུགས་སོ། ། །
ལས་དཀར་ནག་གི་རྩིས་གྲངས་ཞིབ་མོར་བྱས་ནས། ད་དུང་དམྱལ་བ་དུམ་ཙམ་
ཞིག་མྱོང་དགོས་པ་འདུག །དེ་ལན་བུད་མེད་ཁྱོད་ཀྱི་ངོ་ལ་བརྟེན་ནས། འདི་ལ་ཤེས་བཞིན་
སྒྲིབ་པ་མི་འདུག་པས། འཕྲིན་པ་སྐུར་རྒྱུ་ཡོད་ན་སྐུར་ཅིག་ཟེར་བ་ལ། ཡང་མི་དེའི་ཁ་ནས་
འདི་ལྟར་ཟེར་རོ། །ལས་ངན་ཚོགས་མ་བསགས་ཀྱི་སྡིག་ཅན་ང་། ངའི་སྡོད་ས་ལྷོ་སྟོད་ལུང་
པ་བྱས། ང་རང་མིང་ལ་བཀྲ་ཤིས་དོན་འགྲུབ་ཟེར། ལས་དགེ་སྡིག་གི་རྩིས་གྲངས་ནི།
20 ་



འདས་ལོག་མ་ཀརྨ་དབང་འཛིན་གྱི་རྣམ་ཐར།
ཞིབ་མོ་འདི་འདྲ་ཡོད་པ་མ་ཤེས་སོ། །ངས་ལྟོ་གོས་གཉིས་ཀྱི་དོན་དུ་ཡང་། གཞོན་ནུ་ནས་
ཕ་མས་ཁྲིད་ནས་སྡིག་པ་བསགས། ངས་སྡིག་པ་བྱས་པའི་རྣམ་སྨིན་ཡིན། ང་རང་གི་སྟེང་
དུ་བབས་ནས་བྱུང་། ངའི་ཕ་མ་གཉིས་ལ་འཕྲིན་པ་ཞིག་གསུངས་དང་། སྤྱིར་སེམས་ཅན་
རྣམས་ལ་སྙིང་རྗེ་སྒོམས། དེ་ནས་སེམས་ཅན་རྣམས་ཀྱི་སྲོག་མ་གཅོད། དགོས་ཆུ་ནང་གི་
ཉ་རྣམས་མ་གསོད་གསུངས་དང་། ངའི་ཉ་དོལ་རྣམས་གྲིས་གཏུབས་གྱིས་དང་། ལྕགས་ཀྱུ་
རྣམས་རྡོ་ཡིས་རྡུངས་གྱིས་དང་། ངའི་སྡིག་པ་བྱས་པ་དག་བྱེད་དུ། བླ་མ་མ་ཎི་བ་ནང་དུ་
སྤྱན་དྲོངས་ལ། ཞག་བདུན་གྱི་བར་དུ་གྲོང་པ་ཡུལ་མི་ཐམས་ཅད་བོས་ནས་སྙིང་པོ་མ་ཎི་
པདྨེ་འདྲེན་དུ་ཆུག །ངའི་ལུས་ཆས་ཚང་མར་བཅས་པ་རྣམས། བླ་མ་མ་ཎི་པའི་དྲུང་དུ་ཕུལ་
ལ་བསྔོ་བ་མ་ཎིའི་ར་མདའ་ཞུས་ཤོག་གསུངས་དང་། དེར་མ་ཎི་བརྒྱ་རྩ་རེ་ཙམ་བགྲངས་པ་
དང་། འདིར་ཚིག་རེ་སླེབས་ནས་ཡོང་གི་འདུག་པ་ལ། མ་ཎི་ཚིག་རེ་སླེབས་པའི་ཕན་ཡོན་
གྱིས། ཐར་མེད་བར་དོའི་གནས་ཞེས་བྱ་བ་ནས། བདེ་བ་དཔག་ཏུ་མེད་པ་ཐོབ་ཀྱིན་འདུག །
ད་ང་རང་མི་ཡུལ་བསྡད་དུས་ནི། ས་སྐྱིད་པོ་ཡམ་འབྲོག་སྒང་ཞེས་ནས། བླ་མ་མ་ཎི་བ་ཞིག་
ཡང་ཕེབས་བྱུང་བྱུང་བས། ང་ལ་དབང་མེད་པས་ཤིས་འབུལ་ཞབས་ཏོག་གཞན་མ་ཞུ་རྒྱུ་
ནི་མ་བྱུང་། ང་རང་གི་མེ་ལྕགས་མེ་ཁུག་རྣམས་ཕུལ་ནས་ཐུགས་ལ་འཇོག་པར་ཞུ་ཞུས་
པས། དེ་ནས་ཁོང་གིས་རྒྱལ་ཁམས་ལ་མ་ཎི་བསྐུལ་བའི་ཕན་ཡོན་ལ་བརྟེན་ནས། གཤིན་
རྗེ་རྣམས་ཀྱི་ཞལ་ནས། ཁྱོད་ནི་མི་ཡུལ་དུ་བསྡད་པའི་དུས་ན། ཁྱོད་ཀྱི་ཉ་རྣམས་གསོན་
མར་ཉ་རྗེན་བཙོས་ནས་ཟོས་པའི་རྣམ་སྨིན་གྱིས། ཁྱོད་རང་གི་ལྤགས་པ་ཚལ་མར་བཤུལ་
ནས། ཁྲིམས་སྟེགས་ཆེན་པོའི་སྟེང་དུ་བརྒྱལ་ཏེ། སྟ་རེས་གཙབ་ཐོ་བས་བརྡུངས་ནས།
འཇམ་རྩིང་ནས་ཙམ་འཆོལ་དགོས་རྒྱུ་ཡིན་ཏེ། ཁྱོད་མི་ཡུལ་དུ་བསྡད་དུས། བླ་མ་མ་ཎི་བ་
ལ་མ་ཎིའི་བསྐུལ་མ་གཅིག་བསྐུར་འདུག་པས། མ་ཎི་དེས་རྒྱལ་ཁམས་ལ་མ་ཎི་བསྐུལ་
བའི་ཕན་ཡོན་གྱིས་འདིར་མ་ཎི་རྒྱ་གསུམ་སླེབས་བྱུང་བས། དེའི་ཕན་ཡོན་གྱིས། ཉ་རྣམས་
271



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གསོན་མར་ཉོ་རྗེན་བཙོས་ཟོས་པའི་སྡུག་བསྔལ་ལས་ཐར་རོ། །
ད་དུང་སྡིག་པ་གཞན་རྣམས་དག་བྱེད་དུ། ཆོས་རྡོ་རྗེ་གཅོད་པ་འབྲི་ཀློག་གྱིས་དང་།
རི་ཁྲོད་དུ་བཞུགས་པའི་སྒྲུབ་ཆེན་ཕོ་མོ་རྣམས་ལ་ཕོགས་དང་གཏོར་ཕྱེ་སྐྱོལ་ལས། བར་དོ་
ཆབ་གཏོར་གྱི་གཏོར་མ་ཐོང་གྱིས་དང་། གཞན་ཡང་འཇིག་རྟེན་གྱི་བྱ་བ་ཞེ་སྡང་དང་ང་
རྒྱལ་ཕྲག་དོག་རྣམས་ཞོག་ལས། དམ་པའི་ལྷ་ཆོས་ལ་འབུངས་གྱིས་དང་། ཆོས་མ་བྱས་ན་
འདིར་སླེབས་ནས་སྐྱིད་སྡུག་ངོ་ཤེས་ནས་མི་འདུག་གོ་ཟེར་ཞིང་། མཆི་མ་མང་དུ་འདོན་
གྱིན་འདུག་གོ། །ད་དུང་སྡུག་བསྔལ་མ་ཚང་བར་གཤིན་རྗེ་རྣམས་ཀྱིས་ཁྲིད་ནས་སོང་ངོ་། །
ཨོཾ་མ་ཎི་པདྨེ་ཧཱུྃ་ཧཱུྃ། ཡང་རི་དེའི་ལྷོ་ཕྱོགས་ན། འདི་ནས་བལྟས་ན་དུང་གི་ཆུ་ཆེན་པོ།
ཤར་ཕྱོགས་ནས་བལྟས་ན་སྲིད་པའི་ཆུ་ཆེན་པོ་ཟེར་བ། ཆུ་དེའི་ཆེ་ཆུང་ནི་འཛམ་བུ་གླིང་གི་
ཆུ་ཐམས་ཅད་དེར་འཛོམས་པ་ཙམ་འདུག །ཆུ་དེའི་དབྱིབས་དབྱར་ཁའི་ན་བུན་ལྟ་བུ་ལ་
མདོག་འཇའ་ཚོན་གྱི་རགས་སུ་འདུག་གོ། །དེ་ལ་ལྕགས་ཀྱི་ཟམ་པ་རིང་མོ་ཞེང་ལ་རྟ་པ་
སུམ་ཅུ་ཙམ་རྟ་དཔུང་བྱས་ཀྱང་ཤོང་ཙམ་འདུག །ཟམ་པ་དེའི་ཚུར་ཁ་ན་ཟམ་མཁར་རིང་མོ་
གཅིག་འདུག །དེའི་ཉི་མའི་ཤར་ཕྱོགས་ན་གྲོང་ཁྱེར་ཆེན་པོ་བསམ་གྱིས་མི་ཁྱབ་པ་ཞིག་
འདུག །གྲོང་ཁྱེར་དེའི་ནང་ན་མི་སྐྱིད་སྡུག་སྣ་མི་སྙོམས་པ་མང་པོ་འདུག །ལ་ལ་ནི་ཁང་པ་
རབ་རྩེས་འཕྱོངས་རྩེས་བརྒྱན་པ་དེའི་ནང་ན། བུ་མོ་མང་པོ་རྒྱན་ཆས་བརྒྱན་པ། བཙུན་མོ་
གོས་ལེགས་པར་གྱོན་པ། མི་རྒན་པོ་སྣུམ་ཞག་ཆེ་བ་ལག་ན་ཕྲེང་བ་བཟུང་ཞིང་མ་ཎི་
འདྲེན་པ། དེ་རྣམས་ལ་ལ་ནི་གླུ་ལེན། ལ་ལ་ནི་མ་ཎི་པད་དབྱངས་བྱེད། ལ་ལ་ནི་སྐྱབས་
འགྲོ་དང་གསོལ་འདེབས་བྱེད། ད་དུང་སྦྱིན་པ་ཕོར་ཡང་སྟེར། ཚུར་ཡང་བླང་ཆོག་པ་
འདུག །དེ་རྣམས་ལ་ཤི་སྙམ་པའི་སྡུག་བསྔལ་དང་། གཤིན་རྗེ་རྣམས་ཀྱི་འཇིགས་སྐྲག་ནི་
སྤུ་ཙམ་ཡང་མི་འདུག །གཞན་མ་ཚོགས་མ་བསགས་པའི་མི་རྣམས་ནི་མགོ་ཁེབ་པའི་ཁང་
པོ་ཡང་མེད། ལུས་ལ་གོས་ཀྱང་མེད། སྔར་སྦྱིན་པ་མ་བཏང་བའི་ཤིས་ཀྱིས། ལྟོགས་
་
་
272



འདས་ལོག་མ་ཀརྨ་དབང་འཛིན་གྱི་རྣམ་ཐར། ，
དྲགས་ཟ་རྒྱུ་མེད་པའི་མི་རྣམས་ནི། མི་ཡུལ་ན་བསྡད་དུས་བླ་མ་ལ་སྐུར་བ་བཏབ། གྲྭ་
རོགས་གྲོགས་མཆེད་རྣམས་ལ་ཁ་སྨྲས་བྱས་པ། དགེ་བའི་ཁ་འགག་བྱས་པ། མ་བྱིན་པ་
ལེན་པ། ཚོགས་མ་བསགས་པའི་མི་དེ་རྣམས་ནི་སྦྱིན་པའི་ལས་འབྲས་མེད་པའི་མི་དེ་
རྣམས་ནི། ལྟོགས་ཤིང་སྐོམ་པའི་སྡུག་བསྔལ་མྱོང་དགོས་པ་འདུག །སྡུག་བསྔལ་ཆོག་ཙམ་
འདུག་སྟེ། ད་དུང་དེས་མ་ཆོག་པར། གཤིན་རྗེ་རྣམས་ཀྱིས་སྙིང་ཁ་ནས་ལྕགས་ཀྱུ་བརྒྱབ་
ནས་ཁྲིད་སོང་། དེ་ནས་ཕར་ཕྱིན་པའི་ས་ན། ཡོད་པའི་མི་རྣམས་ནི་མི་ཡུལ་བསྡད་དུས་
སྦྱིན་པ་དང་། ཡར་དཀོན་མཆོག་ལ་མཆོད་པ་ནི་ཉིན་མོའི་སྐར་མ་བས་ཉུང་། མར་ངན་
ལོང་ལ་སྦྱིན་པ་ནི་སྤྲང་པོ་ལ་སྒོ་ཕྱེ་ཙམ་ཡང་མ་བྱིན། རང་གི་སྦྱིན་པ་མ་སྦྱིན་པས་མ་
ཆོག །སྦྱིན་པ་མིས་གཏོང་མཁན་ལ་ཡང་། ཁ་གནོད་དང་ཚིག་གནོད་མང་དུ་གཏང་།
རྟོགས་ལྡན་ཕོ་མོ་འཚོ་བ་བསོད་སྙོམས་ལ་བརྟེན་ནས་བཞུགས་མི་རྣམས་ལ་འཕྲོག་བཅོམ་
དང་བརྡུངས་བཙོག་མང་དུ་བྱས། ཞེ་སྡང་ནི་མེ་བཞིན་འབར། འདོད་ཆགས་ནི་ཆུ་ལྟར་
འཁྲུགས། ཕྲག་དོག་ནི་རླུང་ལྟར་འཚུབ། སྦྱིན་པ་མ་བཏང་བའི་མི་དེ་རྣམས་ཡི་དྭགས་གི་
གནས་སུ་སྐྱེས། དེ་རྣམས་ལུས་ཀྱི་ཆ་ལུགས་ནི། ལུས་གཅེར་བུ་ལྟོ་བ་རྫིང་བུ་ཙམ། མགྲིན་
པ་རྟ་རྔ་ཙམ། ཡན་ལག་འཇག་མ་ཙམ་ཡོད་པའི་ཡི་དྭགས་དེ་རྣམས་ནི། སྐོམ་པའི་སྡུག་
བསྔལ་གྱིས་ཁ་ལ་མེ་འབར། ལྟོགས་པའི་སྡུག་བསྔལ་བཟོད་བླག་མེད་པས། རང་རང་གི་
ནང་མི་གཉེན་ཚན་རྣམས་ཡིད་ལ་དྲན། རེ་ཆེ་བས་ངའི་རྗེས་ལ་ཟ་རྒྱུ་འཐུང་ཞིག་ཨི་ཡོང་
བསམས་ནས་ནང་རྒྱ་སོ་བཟང་པོ་མེད་ཀྱང་། ཕྱིའི་ཞིང་དང་ནང་གི་རྒྱན་ཆས་ཕྲན་བུ་ཡོད་པ་
རྣམས་བཙོང་ནས་གཏང་ཡོང་བསམས་ནས་མི་ཡུལ་དུ་བྱ་ར་བྱེད་ཀྱིན་འདུག །བྱས་ཀྱང་སུ་
གང་གིས་རྗེས་ལ་གཏོང་མཁན་ནི་མེད། སྦྱིན་པའི་ལས་འབྲས་མེད་པས་མི་དེ་རྣམས་ལ་
སངས་རྒྱས་རྣམས་ཀྱང་སེམས་ཅན་དོན་ལ་གཟིགས་ནས། འཕགས་པ་སྤྱན་རས་གཟིགས་
ཁ་སར་པ་ཎི་ཕྱག་གཡས་སྐྱབས་སྦྱིན། གཡོན་མཆོད་སྦྱིན་མཛད་པའི་སྣ་ནས་འོ་མའི་ཆུ་
273



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
རྒྱུན་འབབ་ཀྱིན་འདུག་པས། ཚོགས་མ་བསགས་པའི་ཡི་དྭགས་རྣམས་ནི། སངས་རྒྱས་ཀྱི་
སྐུ་ལ་བལྟས་ནས་ཐག་རིང་པོའི་བར་ལ་བྲོས་འགྲོ་བ་འདུག །ཡང་ལ་ལ་ནི་མིག་ལག་པས་
འགེབ་ཅིང་ལུས་ཁ་སྦུབ་ཏུ་བྱས་བསྡད་འདུག །ཡང་མི་ཡུལ་ན་ཡོད་དུས་ན། དཀོན་མཆོག་
ལ་ཞབས་ཏོག་ཕྲན་བུ་རེ་ཙམ་ཞུས། བསྙེན་གནས་བསྙུང་གནས་ཀྱི་ལོ་རྒྱུས་ཕྲན་བུ་རེ་ཙམ་
ཐོས། གསོ་སྦྱོང་བྱེད་པའི་མི་རྣམས་ལ་དད་པ་བག་ཙམ་རེ་སྐྱེས་པའི་མི་རྣམས་ནི། དེའི་
འབྲས་བུའི་ཤུགས་ཀྱིས། སྤྱན་རས་གཟིགས་ཀྱི་ཕྱག་ནས་བབས་པའི་འོ་མའི་ཆུ་རྒྱུན་དེ་
རང་གི་ལག་པའི་མཐིལ་དུ་བཟེད་ནས་ལག་ངར་ལ་ཁ་གཏད་ནས་འཐུངས་ཤིང་། སྤྱན་
རས་གཟིགས་ཀྱི་ཞལ་ནས། ཨོཾ་ཨཱཐཱཧྲི་ཧཱུཾ། ཨོཾ་མ་ཎི་པདྨེ་ཧཱུྃ་ཧྲཱིཿ ཞེས་གསུངས་ནས་ཁར་
བདུད་རྩི་བབས་ནས། སེམས་ཅན་ཐམས་ཅད་བཀྲེས་བསྐོམ་གྱི་སྡུག་བསྔལ་བསལ་ལོ། །
སྔོན་ནས་སྦྱིན་པ་མ་བཏང་བའི་མི་རྣམས་ནི་ཡི་དྭགས་ཀྱི་གནས་སུ་ལྷུང་སོང་། ཨོཾ་
མ་ཎི་པདྨེ་ཧཱུྃ་ཧི ཡང་གྲོང་ཁྱེར་དེའི་ཁྲོད་དུ་ཕྱིན་པས། གཤིན་རྗེ་རྣམས་ཀྱིས་སྐྱེ་སྨན་རྒན་
མོ་གཅིག་ཞགས་པས་བཅིངས། ལུས་ནི་ཕ་བོང་ཆེན་པོ་གཅིག་གི་འོག་ཏུ་མནན། ལྕེ་ལྐོག་
མའི་འོག་ནས་དྲངས་ཏེ། བཤོལ་ལྕགས་མེ་འབར་བས་རྨོས་རྨོ་ཞིང་འདུག །ཡང་ངའི་ཟླ་
གྲོགས་ཀྱི་བུད་མེད་དེས་གཤིན་རྗེ་རྣམས་ལ་འདི་སྐད་ཟེར་གྱིན་འདུག་གོ། །ཨ་ཙ་མ་རྒན་
མོ་འདིས་མི་ཡུལ་ན་བསྡད་དུས་ཅི་འདྲ་བྱས་པ་ཡིན་བྱས་པས། ཡང་གཤིན་རྗེ་རྣམས་ཀྱི་
ཞལ་ནས། བུད་མེད་འདི་མི་ཡུལ་དྲན་པ་སྒང་ན་བསྡད་དུས། སྤྱིར་ནི་བུད་མེད་ཀྱི་ལུས་
ཀྱང་བྱས། བྱ་བ་མང་ལ་བྱས་པ་ཆུང་། སྨྲ་བ་མང་ལ་དོན་གོ་ཆུང་། ཡང་དགོས་བུད་མེད་
འདིས་ཀྱང་ཡར་དཀོན་མཆོག་གི་ཞབས་ཏོག་མ་བྱས། མར་ངན་སློང་ལ་སྦྱིན་པ་ནི་མ་བཏང་།
གྲོང་པ་ཁྱིམ་མཚེས་རྣམས་ལ་ཞེ་སྡང་ཕྲག་དོག་མང་དུ་བྱས། རྫུན་དང་ཚིག་རྩུབ་མང་དུ་
བྱས། ད་ལྟ་འདི་རྣམས་ནི་བར་དོའི་སྣང་ཚུལ་ཡིན། ད་དུང་ཁྱོད་ཀྱིས་རྒྱལ་པོའི་ཞལ་མི་
མཐོང་། ད་དུང་སྡུག་བསྔལ་མྱོང་ལུགས་ནི་ལུས་ལ་ལྕགས་གཟེར་སྟོང་ཐོབ་ཅིག །ཁ་ལ་ཁྲོ་
274， ་
274
，



འདས་ལོག་མ་ཀརྨ་དབང་འཛིན་གྱི་རྣམ་ཐར།
ཆུ་ཁོལ་མ་རྒྱུན་དུ་བླུགས་ཤིག་ཟེར་གྱིན་འདུག་པ་ལ། ཡང་ངའི་ཟླ་གྲོགས་ཀྱི་བུད་མེད་
དེས། གཤིན་རྗེ་རྣམས་ལ་འདི་ལྟར་ཟེར་གྱིན་འདུག་གོ། །གདམས་པ་ཀློད་ལ་བཅིངས་པ་
ཁྲོལ། མི་ཡུལ་དྲན་པ་སྒང་དུ་མི་ཉེ་འཁོར་རྣམས་ལ་འཕྲིན་པ་ཞིག་བསྐུར་འཇུག་རོགས་
མཛོད་དང་བྱས་པས། ཡང་གཤིན་རྗེ་རྣམས་ན་རེ། ཁྱོད་ལ་བུ་དང་བུ་མོ་ཚ་བོ་རྣམས་ཡོད་ན།
དམྱལ་བའི་སྡུག་བསྔལ་མྱོང་ལུགས་དང་། དེའི་སྡིག་པའི་ཕན་གནོད་དང་། སྡིག་བཤགས་
རྗེད་སྐོར་གྱི་འཕྲིན་པ་ཞིག་སྐུར་ཅིག་བྱས་པས། ཡང་བུད་མེད་རྒན་མོ་དེ་ན་རེ། ཀྱེ་མ་ཀྱེ་
ཧུད་ཟེར་ཞིང་དུ་ཡིན་བསྡད་འདུག །ངས་ཡུལ་དུ་འཕྲིན་པ་ཞིག་བསྐུར་ཀྱང་། ནང་མི་འབྲང་
གཙང་བ་ནི་མེད། དགེ་བ་ཡང་གཏོང་རྒྱུ་ཆེར་མེད། ད་ཡོད་ལྟ་ང་རང་ལ་བུ་གཉིས་ཙམ་
ཡོད། བུ་རྒན་པ་ནི་འཇིག་རྟེན་བྱས། བུ་གཞོན་པ་ནི་དཔོན་པོའི་ཕྱག་གཡོག་བྱེད་ཀྱིན་ཡོད་
ལགས། མིང་ལ་བཀྲ་ཤིས་རྡོ་རྗེ་ཟེར། ངའི་ཡུལ་ནི་ལྷོ་སྟོད་ལུང་པ་ནས་ཡིན། གྲོང་གི་མིང་
ལ་འབྲིང་པ་སྤེ་སར་ཟེར། ངའི་བུ་རྒན་པ་ལ་མནའ་མ་ང་རང་གི་ཚ་མོ་བཀུག །ཁུར་རྣམས་
ཐམས་ཅད་ཕར་གཏད། བུ་ལ་མདུན་མ་མ་བཅོས་བར་དུ་ང་རང་ཡང་རྒྱ་སོ་ངན་པའི་སྟབས་
ཀྱིས། ཡར་དཀོན་མཆོག་ལ་ཞབས་ཏོག །མར་ངན་སློང་ལ་སྦྱིན་པ་གཏོང་རྒྱུ་ནི་མ་བྱུང་།
མི་རྟོག་གྲག་ལ་མ་གྱི་དཔེ་བཞིན། མི་ལྕོགས་དྲགས་ལ་ལམ་གྱི་དཔེ། ད་ལོ་ལས་སང་ཕོད་དྲག་པ་
ཡོང་ངམ་བསམ་པའི་རེ་བའི་དབང་དུ་སོང་། དེ་ནས་དབང་ཐག་ཐམས་ཅད་མནའ་མའི་
ལག་ཏུ་སྤྲད་ཚར་བ་དང་། ང་རང་ཡང་ཟ་དབང་དང་འཐུང་དབང་ཡང་མ་བྱུང་། སྦྱིན་པ་
གཏོང་བའི་སྐལ་བ་ག་ལ་ཡོང་། ཅི་བྱས་ཀྱང་མནའ་མའི་མིག་སྔར་མི་མཛེས། ནང་ན་ཡོ་
ཆས་ཁུར་རྒྱུ་ནི་མེད། ཁང་པ་གྲུ་ཆད་གཅིག་ཏུ་ལྟོ་ལམ་གྱི་ཡར་མར་ནས་བཙལ་ནས་ལོག་
ཏུ་བསྡད། དང་པོ་རང་ལ་ཕ་མས་བྱིན་པའི་གོས་ལྗང་ཁྲ་ཞིག་དང་། རང་གི་གྲོགས་དང་
བྲལ་བའི་དུས་ན། ངའི་གྲོགས་དེས་ཟེར་བ་ལ། བུ་འདིས་ཁྱོད་ལ་བྱམས་པོ་བྱེད་ཤས་ཆུང་
བས། གཡུ་འདི་བུ་ལ་མ་བསྟན་པར་ཁྱོད་རང་གི་གྱིས་ཤིག་ཟེར་ནས། སྤར་ཕུག་ཏུ་གཡུ་
275



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མཛོ་རི་བ་གཅིག་བཅུག་བྱུང་། དེ་སྦས་ནས་བཞག་ཀྱང་། ང་རང་གཞིས་ལ་མ་བསྡད་པའི་
སྐབས་སུ། མནའ་མས་ཆས་ཀ་རྣམས་གཡེངས་པས་གཡུ་མཐོང་བ་དང་། གཡུ་དང་གོས་
གཉིས་མིག་ལ་བཅུག་པ་དེས། སྐྱ་འཕམ་གྱི་དུས་ན་ནང་མི་རྣམས་ཀྱིས་ལྟོ་མ་བྱིན། ཕྱི་ནས་
ལྟོ་བཙལ་བས་མ་རྙེད། ལུས་སྟོང་འགྱེལ་རྒྱག་ལ་ཁད་པའི་སྐབས་ཙ་ན། ང་འཆི་བའི་
རྐྱེན་ནི། མནའ་མས་ངའི་བུ་ལ་ཆང་བྱིན་ནས། བུ་དེའི་སྟེང་དུ་གཉིད་ལ་སོང་བ་དང་། འོག་
ཁང་དུ་གཡོག་མོ་དང་མནའ་མས་ངའི་མགོ་བོ་ལྟག་འཁོར་དུ་གཅུས་ནས། ཡུན་རིང་འོག་ཏུ་
མནན་ནས། བུ་དང་གྲོང་པ་ལ་ཁུ་རྒྱག་ལོང་དབང་མེད་པའི་ངང་ནས་འདིར་སླེབས་བྱུང་།
ད་ནི་བུ་བཀྲ་ཤིས་རྡོ་རྗེ་ལ་འཕྲིན་པ་ཞིག་གྱིས་དང་། ཨ་མ་ལ་དགེ་བའི་ཁམ་གང་ཡང་མ་
བྱུང་། ནག་ཚང་གི་ཤིང་ཁྲོད་ན་ང་རང་གིས་བན་ཚང་བ་རྣམས་ལ་ལྷམ་སྒྲོག་དང་སྐུད་པ་
བཙོངས་པའི་རིན་ལ། ནས་རྫ་མ་གང་དང་བལ་སུ་གང་ཡོད་པས། དེ་རྣམས་ཡོན་བྱེད་
གྱིས་ལ། གུ་རུ་ལྷ་ཁང་གི་བན་ཚང་བ་རྣམས་ལ་བཞེས་ཐུག་བསྔོ་རྟེན་ཕུལ་གྱིས་དང་། ཡང་
བྱ་ཚང་གི་ཕྱི་རྒྱུག་ཁྲོག་སྤོང་གི་ཁྲོད་ན། སྒྲོ་བའི་ཕྱི་གཡོགས་ཀྱིས་དྲིལ་བའི་ནང་ན། ཚྭ་དང་
ཚོད་སྡོར་སྤྱན་ཐོག་ཅིག་དང་བཅས་པ་ཡོད། གཞན་ནི་ལེན་རྒྱུ་ཆེན་པོ་མེད། བྲ་བེ་སྨིན་
དྲུག་གི་ལག་ནས་ཕྲེང་བའི་མདོ་འཛིན་བཙོངས་པའི་རིན། ནས་ཁལ་ཕྱེད་དང་གཉིས་བླང་
ཆོག་པ་ཡོད། སྤེ་སར་ནུབ་མ་བུ་ཁྲིད་ལྷ་མོ་ལ་གོས་ཀྱི་ལྟེ་པ་གཉིས་བཅོལ་ནས་ཡོད། དེ་
རྣམས་ལོངས་ལ་སྤེ་སར་ལུང་པ་ལ་ཆང་ཕོར་བ་རེ་ལས་མ་བྱུང་ཡང་ཨེ་ཡོང་ལྟོས་དང་། དེ་
མ་ལགས་པའི་ནོར་ནི་མེད། བུས་ཀྱང་ཨ་མ་ལ་བསམས་ནས་སྡིག་པ་འདི་རྣམས་དག་
ཐབས་གྱིས་ལ། དེ་ལྟར་བྱས་ཀྱང་ངའི་སྡིག་པ་དག་མི་ཐུབ་འདྲ་ཟེར་ཞིང་མཆི་མ་མང་དུ་
འདོན་གྱིན་འདུག་གོ། །འགྱོད་ཀྱང་བྱ་ཐབས་མི་འདུག་གོ། །ང་འདྲ་བའི་བྱ་བ་ངན་པ་མ་
བྱེད་ཟེར་གྱིན་འདུག་གོ། །ཡང་རྫུན་དང་ཚིག་རྩུབ་བྱས་པའི་རྣམ་སྨིན་གྱིས། གཤིན་རྗེ་
རྣམས་ཀྱིས་ཁ་ལ་ཆུ་ཁོལ་མ་རྒྱུན་དུ་བླུག་གིན་འདུག་གོ། །
རྣམས་ལོངས་སར་ནུབ་མ་བུ་ཁྲིད་ལྷ་མོ་འས་པའི་རིན། ནས་ཁལ་འདྲ་མེད། བྲ་བེ་སྨིན་
276



འདས་ལོག་མ་ཀརྨ་དབང་འཛིན་གྱི་རྣམ་ཐར།
ཨོཾ་མ་ཎི་པདྨེ་ཧཱུྃ་ཧཱི ཡང་ངའི་ཟླ་གྲོགས་ཀྱི་བུད་མེད་དེས། གཤིན་རྗེ་རྣམས་ལ་
འདི་ལྟར་ཟེར་གྱིན་འདུག་གོ། །གཤིན་རྗེ་རྣམས་ཀྱང་བདག་ལ་ཚུར་གསོན་དང་། གཤིན་
ཡུལ་གྱི་གྲོང་ཁྱེར་འདི་ན་སྐྱིད་སྡུག་སྣ་མི་སྙོམས་པས། མང་དུ་འདུག་པའི་མི་ལ་ལ་རྣམས་
ཀྱང་། ལྟོགས་སྐོམ་གྱི་སྡུག་བསྔལ་ཙམ་གྱིས་བཞག་ནས། གཤིན་རྗེ་རྣམས་ཀྱིས་ལུས་ཕྱེད་
མར་གཤགས་པ་དང་། སྙིང་རྒྱབ་ནས་བཏོན་ནས་རང་གི་ཁ་ལ་འདུག་པ། ལུས་རྣམས་
དུམ་བུར་གཏུབས་པ་དང་། གཞན་རྣམས་ཀྱང་ལས་ཀྱི་རྣམ་པར་སྨིན་པས་ཡི་དྭགས་ཀྱི་
སྡུག་བསྔལ་མྱོང་དགོས་པ་འདུག །དེ་རྣམས་ལ་སྡུག་བསྔལ་གཅིག་ནས་གཅིག་ཏུ་བར་མ་
ཆད་པ་མྱོང་དགོས་པ་འདུག །ཡང་ཁང་པ་ཀ་བཞི་གདུང་བརྒྱད་ནང་ན་ཡོད་པའི་མི་
རྣམས་ནི། སྡུག་བསྔལ་མེད་ཅིང་བདེ་བ་ལ་གནས་ཏེ། གཤིན་རྗེ་རྣམས་ཀྱིས་གླགས་མི་
རྙེད་པ་འདི་རྣམས་གང་ཡིན་ཟེར་གྱིན་འདུག་པ་ལ། ཡང་གཤིན་རྗེ་རྣམས་ཀྱི་ཞལ་ནས།
འདིར་ཁང་པ་ཀ་བཞི་གདུང་བརྒྱད་ཀྱི་ནང་ན་བསྡད་པའི་མི་རྣམས་ནི། ཁོང་རང་རྣམས་མི་
ཡུལ་ན་བསྡད་པའི་དུས་ན། རང་གི་ཁང་པ་གད་བདར་ལེགས་པར་བྱས་ནས། བླ་མ་
མཚན་ཉིད་ལྡན་པ་རྣམས་ཀྱང་སྤྱན་དྲངས། རྟོགས་ལྡན་ཕོ་གང་ནས་ཕེབས་ཀྱང་གཙང་སྦྲ་
ཆེ་བར་བྱས་ནས་གནང་བཏང༌། བཀུར་སྟི་ཞབས་ཏོག་མང་དུ་བྱས་ནས། བླ་མ་མ་ཎི་པ་
རྣམས་ཀྱང་སྤྱན་དྲངས། མ་ཎིའི་གཞི་གཟུང་ནས་བསྐུར་གྲངས་དྲགས་བྱས། མ་ཎི་དམ་ཆ་
མང་དུ་བླངས། མ་ཎི་མ་ཆགས་པར་བགྲངས་པའི་ཕན་ཡོན་གྱིས། དེ་དག་གཤིན་རྗེ་རྣམས་
ཀྱིས་ལྟ་རུ་མི་རུང་བ་ཡིན་ནོ། །ད་ལྟ་སྦྱིན་པ་གཏོང་རྒྱུ་དང་ལེན་རྒྱུ་གང་ཡང་ཡོད་པ་འདི་
རྣམས་ནི། མི་ཡུལ་དྲན་པ་སྒང་ན་བསྡད་དུས། ཅི་ཡོད་སྦྱིན་པ་བཏང་བའི་ཕན་ཡོན་ཡིན་ནོ། །
ད་ལྟ་སྦྱིན་པ་ཕར་གཏོང་བ་དེ་ནི། རང་མི་ཡུལ་ན་བསྡད་དུས་བླ་མ་ལ་སྦྱིན་པ་གཏོང་
བའི་དམ་བཅའ་བླངས་པའི་ཕན་ཡོན་གྱིས། ད་དུང་སྦྱིན་པ་གཏོང་རྒྱུ་ཡོད་པ་ཡིན་ནོ། །ཟེར་
བ་ལ། ཡང་ངའི་ཟླ་གྲོགས་ཀྱི་བུད་མེད་དེས། གཤིན་རྗེ་རྣམས་ལ་འདི་ལྟར་ཟེར་གྱིན་
277



གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས། ་
འདུག །འོ་ན་ཁོང་རྣམས་ལ་ལྟ་བའི་གདེང་དང་བསྒོམ་པའི་ཉམས་དེ་ཙམ་ཡོད་པ་ལ།
གཤིན་ཡུལ་གྱི་གྲོང་མོ་ཆེ་འདིར་ད་ལྟ་ཙམ་སྡོད་དགོས་པའི་རྒྱུ་མཚན་ཅི་ཡིན་བྱས་པས།
ཡང་གཤིན་རྗེ་རྣམས་ཀྱི་ཞལ་ནས། འདི་ན་ཡོད་པའི་མི་ལ་ལ་རྣམས་ནི། རང་རང་དགེ་
བའི་གྲབས་བྱེད་པ་ལ་བསྒུག་ནས་སྡོད་པ་ཡིན། ལ་ལ་རྣམས་ནི་ཟན་གྲངས་མ་ཐིམ་པ་
བསྒྲུག་ནས་སྡོད་པ་ཡིན་ནོ། །མི་འདི་རྣམས་དགེ་བ་ནམ་བྱུང་བ་དང་། ཆུ་བོ་ཆེན་པོ་འདི་
བགྲོད་པའི་ཕ་རོལ་ན། གཤིན་རྗེ་ཆོས་ཀྱི་རྒྱལ་པོ་ནི། ལས་དཀར་ནག་གི་ཤན་འབྱེད་
མཛད་ཅིང་བཞུགས་ཡོད་པས་དེར་ཕྱིན་ནས། དགེ་སྡིག་གི་ཤན་འབྱེད་བྱས་ནས། མི་འདི་
ལུས་ཐོབ་པར་འདུག་གོ་ཟེར་རོ། །
ཨོཾ་མ་ཎི་པདྨེ་ཧཱུཾ་ཧཱི༔ ཡང་ཟམ་མཁར་དེའི་རྒྱལ་སྒོའི་མདུན་ན། བུ་མོ་ལུས་བདེ་
ཞིང་ཁ་འབུར་རེ་བ་ཡོད་པ་ཞིག་རེས་འགའ་གླུ་ལེན། རེ་འགའ་བྲོ་འཁྲབ། རེས་འགའ་
མཆི་མ་འདོན་གྱིན་འདུག་པ་ལ། ཡང་ངའི་ཟླ་གྲོགས་ཀྱི་བུད་མེད་དེས། བུ་མོ་དེ་ལ་དྲི་བ་
བྱེད་ཀྱིན་འདུག་པ་ལ། བུ་མོ་གཞོན་ནུ་མ་དེའི་ཁ་ནས་འདི་སྐད་ཟེར་གྱིན་འདུག་གོ། །ངའི་
ཡུལ་ནི་ལྷོ་སྟོད་ཕྱོགས་ནས་ཡིན་ལགས། གྲོང་གི་མིང་ལ་སྣེ་སྡོང་ཟེར་བ་ཡིན་ལགས། ཨ་
ཕའི་མིང་ལ་ཆོས་རྒྱལ་ཚེ་རིང་ཟེར་ལགས། ཨ་མའི་མིང་ལ་གསེར་ཆུང་ཟེར། ང་རང་གི་
མིང་ལ་རྡོ་རྗེ་རྒྱལ་མོ་ཟེར། ལུང་པ་ལ་སོག་པོ་སླེབས་པའི་དུས་ནས། ང་དབང་མེད་དུ་སོག་
པོས་ཁྲིད། མི་མང་པོའི་ཁྲོད་དུ་ནད་ཅིག་ཕོག་ཕ་མ་གཉིས་དང་མ་ཕྲད་པར་འདིར་སླེབས་
བྱུང་། དེ་ནས་ངས་ཆོས་ཀྱི་རྒྱལ་པོའི་སྐུ་གཞོག་ཏུ་སླེབས་པ་དང་། ཆོས་ཀྱི་རྒྱལ་པོའི་ཞལ་
ནས། ་བུ་མོ་ཁྱོད་རིགས་བཟང་བློ་གསལ་ང་རྒྱལ་མི་འདུག་སྟེ། ཨེན་ཙམ་ཕ་མ་དང་ནོར་
རྫས་ལ་ཆགས་འདུག་པས། ཁྱོད་རང་གི་སྐྱེ་ཡུལ་གྱི་ལུང་པའི་ཕུ་རུ་སྨན་མོ་ཞིག་ཏུ་སྐྱེ་བ་
ལོངས་ཤིག་གསུངས་བྱུང་བས། ཡང་དེས་བུ་མོ་ཁྱོད་ནོར་ལ་ཆགས་པ་དེ་ཙམ་བྱེད་དགོས་
པའི་རྒྱུ་མཚན་ཅི་ཡིན་བྱས་པས། བུ་མོ་དེ་ན་རེ། ངའི་ཐོད་དང་སྐྱེ་ཆ་རྣམས་བླ་མ་ལ་མ་ཕུལ་
278



འདས་ལོག་མ་ཀརྨ་དབང་འཛིན་གྱི་རྣམ་ཐར།
བར། ཐོད་མཛེས་ཕྱི་རུ་རྣམས་ཁྱེར་ནས་མིག་ལྟས་མི་མཐུན་པའི་བུ་མོ་གཅིག་ལ་བཙོང་
པས་ཡིད་མ་དགའ་བཞིན་གཤིན་རྗེ་རྣམས་ཀྱིས་དངངས་སྐྲག་དང་འཇིག་སྣང་ཡོད་ཀྱང་།
དེ་མ་བརྗེད་པར་སྙིང་ཁར་སྟོང་ངེ་བསྡད་པས། དེའི་ཆགས་ཞེན་ལ་བརྟེན་ནས། སྨན་མོ་
གཅིག་ཏུ་སྐྱེ་བ་ལོངས་ཤོག་གསུངས་བྱུང་ཟེར་ཞིང་མིག་མཆི་མས་གང་ནས་སོང་། ཡང་བུ་
མོ་དེའི་ཁ་ནས་འདི་ལྟར་ཟེར་རོ། །ད་ང་རང་གི་ལུང་པའི་ཕུའི་ལྷ་ལ། ལྷ་རྟེན་གཅིག་ཀྱང་
རྩིགས་གསུངས་དང༌། ང་སྨན་མོ་ལ་ཡང་ལྷ་རྟེན་རྩིགས་ཤོག་གསུངས་དང་། བསྐང་
བཤགས་བརྒྱ་ཚར་ཐོངས་ཤོག་གསུངས་དང་། ཚོགས་འཁོར་བརྒྱ་ཚར་ཐོངས་གསུངས་
དང༌། དེ་ལྟར་བྱས་ན། ཆོས་ཀྱི་རྒྱལ་པོའི་ཞལ་ནས། ཁྱོད་སྨན་མོའི་ལུས་དེ་བོར་ནས་མི་
ལུས་ཐོབ་པར་ཡོད་དོ་གསུངས་བྱུང་བས། འཕྲིན་པ་དེ་རྣམས་གསུངས་རོགས་མཛོད། ཨོ་
མ་ཎི་པདྨེ་ཧཱུྃ་ཧི ཡང་ལྷ་དང་གཡེར་མ་འབྲས་ཤོག་བུ་ལ་སོགས་པའི་ཁུར་རྩ་རི་རབ་ཙམ་
ཁུར་བ་ཞིག །བུད་མེད་རྒན་མོ་མིག་རྩ་དམར། སྐྲ་སྐྱ་ཕྱེད་སྔོ་ཕྱེད་དུ་ཡོད་པ། སྐྲ་མདུད་
བརྒྱབ་པའི་སྣེ་མོ་སྤྱི་ཁེབ་ལ་བསྐོར་བའི་བུད་མེད་ཅིག །གཤིན་རྗེ་རྣམས་ཀྱིས་མདུན་ནས་
ཞགས་པས་ཁྲིད། རྒྱབ་ནས་མདུང་གིས་བདའ། ལོངས་སྤྱོད་དབང་མེད་པའི་ཁུར་རྩ་ཆེན་
པོ་རི་རབ་ཙམ་ཁུར་བ་གཅིག་སླེབ་བྱུང་བས། ས་དང་ཁུར་རྩ་གཉིས་ཀྱི་བར་ནས། ང་ལ་
མིག་འབུར་ཚུགས་སུ་བལྟ་ཞིང་འདུག་པ་ལ། བུད་མེད་རྒན་མོ་དེས་ངའི་ཟླ་གྲོགས་ཀྱི་བུ་
མོ་དེ་ལ་ག་ནས་ཡིན་ཟེར་ཞིང་དྲི་ཡིན་འདུག་པ་ལ། ངའི་ཟླ་གྲོགས་ཀྱི་བུ་མོ་དེ་ན་རེ། ཁྱེད་
རང་གི་བུ་མོ་འདིའི་སྐྱེ་ས་དགེ་བཅུ་ཀུན་དགའ་གླིང་ནས་ཡིན། ལྕམ་སྲིང་ལྔ་ཡོད་པའི་
འབྲིང་མ་ཡིན། ཁྱོད་ཀྱིས་ངོ་མི་ཤེས་སམ། འདིར་མིང་དང་རུས་མ་ནོར། འཛམ་བུའི་གླིང་
གི་མི་ཡུལ་བྱ་བ་ཡ་གི་ན་དུག་ལྔ་རགས་པས་ལས་སུ་དམག་འཁྲུག་དང་། ཨ་བྱག་གཅིག་
གིས་གཅིག་གསོད་པ་དང་། ཆོས་སྙིང་ནས་མི་དྲན་པ་ཚེ་ལུག་མཇུག་ལས་ཐུང་། བློ་སྣ་ནམ་
མཁའི་སྐར་ཚོགས་ལས་མང་བ། མི་རྟག་འཆི་བ་བྱུང་དུས་སྡུག་བསྔལ་ཡུངས་འབྲུ་ལས་
279



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཆུང་བ། རང་གི་ཕ་མའི་རོ་ཡིན་ཀྱང་ཁྱི་རོ་སྒྱུར་སྒྱུར་བྱེད་པའི་དུས་གཅིག་བྱུང་། དྲིན་ཆེན་
ཕ་མའི་དྲིན་ལན་མི་འཇལ་བར། མིའི་བུ་མོའི་ཁ་ལ་ཉན་ནས་ཕ་མ་ཡིད་བཅད་ལ་གཏོང་
བའི་དུས་ཤིག་ཡོང་བས། ལས་དཀར་ནག་དགེ་སྡིག་འདི་ལ་བལྟས་ནས། ཆོས་ཀྱི་རྒྱལ་
པོའི་བཀའ་དང་མ་འགལ་བར་བྱས་ནས། བར་དོ་དང་དམྱལ་བའི་ལོ་རྒྱུས་རྣམས་མི་ཡུལ་
དྲན་པ་སྒང་དུ་ལོག་ནས་འཕྲིན་པ་བྱེད་དགོས་རྒྱུ་ཡིན་ནོ ། །
ཁྱོད་བུད་མེད་ཀྱི་ལུས་བྱས་ནས། ཁུར་རྩ་ཆེན་པོ་རི་རབ་ཙམ་ཞིག་ཁུར། གཤེད་ ་
མས་སྔོན་ནས་ཁྲིད་མཚོན་ཆས་མཇུག་ནས་བདས། ཡང་ན་ཁྱོད་སྡེ་དཔོན་ཆེན་པོའི་བཀའ་
བློན་མ་ཞིག་ཡིན་ནམ། དགེ་འདུན་གྱི་དབྱེན་མ་ཞིག་ཡིན་ནམ། ཚོང་འདུས་ཆེན་པོའི་
གནས་ཆེན་མ་ཞིག་ཡིན་ནམ། སྡེ་ཞོལ་ཆེན་པོའི་ཆང་ཚོང་མ་ཞིག་ཡིན་ནམ། ཅི་བྱས་པ་
ཡིན་བྱས་པས། ཡུལ་གང་ནས་ཡིན། མིང་ལ་ཅི་སྐད་བྱ་བ་ཡིན་གསུངས་པ་ལ། ཡང་རྒན་
མོ་ན་རེ། རང་གི་ལག་པས་རང་གི་བྲང་བརྡུངས་ནས། མིག་མཆི་མས་གང་སྟེ། ཨ་ཙ་མ་ད་
ཁོང་གི་ཞལ་རས་ལ་བལྟས་ན་ཆོས་རྗེ་ཀུན་དགའ་གླིང་པའི་ཞལ་རས་འདྲ་མོ་རང་འདུག །
ང་མི་ཡུལ་ན་ཡོད་དུས་ཁོང་ཡུམ་གྱི་སྐུ་ལ་བཞུགས་པའི་གྲབས་ཀྱང་མེད། སྔར་ཕན་ཆད་
ལྕགས་ཁང་སྒོ་མེད་ནང་དུ་སྡོད་དགོས་བྱུང་། དེ་རིང་ཚེས་བཅོ་ལྔ་ཡིན་པས། ལྕགས་ཁང་
གི་ཕྱིར་ཐོན་པ་དེ་ཡང་སོས་ཡིན། དེ་རིང་ཕྱིར་ཐོན་ཆོག་པའི་རྒྱུ་མཚན་ནི། ང་མི་ཡུལ་ན་
ཡོད་པའི་དུས་ན། རྒྱལ་བ་ཁུ་དབོན་གྱི་མཆོད་པའི་སྦྱིན་བདག་ངེད་མ་སྨད་ཀྱིས་བྱས་པའི་
ཕན་ཡོན་ཡིན་ནོ། །
ངའི་སྐྱེ་ས་དགེ་བཅུ་ལུང་པ་ནས་ཡིན་ལགས། གྲོང་གི་མིང་ལ་སྲོག་ཆས་འོག་མ་
ཟེར། ང་རང་གི་མིང་ལ་དགོས་སྐྱིད་འཛོམ་པ་ཟེར། གྲོགས་གྱི་མིང་ལ་གནས་པོ་སྡེ་པ་ཟེར།
ཁོང་རང་གི་བཀའ་བློན་བྱས། དགེ་བཅུ་གཞིས་ཁའི་བཙུན་པ་ཕྱོགས་ནས་སླེབས་པ་རྣམས་ .
ཀྱི་ཆས་ཀ་ང་ལ་བཅོལ་ས་བྱས། ཡང་མོན་མཁན་ཐམས་ཅད་ཀྱིས་ང་ལ། ཨ་མ་དགོས་
280.



འདས་ལོག་མ་ཀརྨ་དབང་འཛིན་གྱི་རྣམ་ཐར།
སྐྱིད་འཛོམ་པ་ཟེར་ཞིང་ང་ལ། ལྷ་དང་གཡེར་མ་རས་འབྲས་ཤོག་བུ་ལ་སོགས་པ་མང་དུ་
བྱིན། ཤ་ཆང་ལ་སོགས་པས་སྣེ་ལེན་རེ་བྱས་རུང་། ཁོང་རྣམས་ཀྱིས་ལ་ལུང་མང་པོ་ལ་
ཁུར་རྩ་ཁུར་བས། ང་ལ་ཁུར་རྩ་རི་རབ་ཙམ་ཁུར་དགོས་པ་དེ། ཁོང་རྣམས་ཀྱི་བསྐོར་ལེན་
མ་འཇལ་བའི་རྣམ་སྨིན་ཡིན་ནོ། །ཡང་དགེ་བཅུ་གཞིས་ཁའི་བཙུན་པ་ཕྱོགས་ནས་ཕེབས་
པ་ཐམས་ཅད་ཀྱིས་ང་ལ་ཆས་ཀ་འཆོལ་ས་བྱས་ནས་ཆས་བཞག་ནས་ཤི་བ་རྣམས་ཀྱི་ཆས་
ཕྲན་བུ་ལ་ངེས་ངན་སྡོམས་བྱས། དེར་མ་ཟད་པའི་སྡིག་ངས་ཁ་རེ་ལ་གཡག་གཉིས་རེ་ཙམ་
བསད། སྡུག་བསྔལ་ཡུན་རིང་འདི་འདྲ་མྱོང་དགོས་པ་ཟེར་ཞིང་བསྡད་འདུག །དེ་ནས་
གཤིན་རྗེ་སྟག་ལྤགས་ཀྱི་ཤམ་ཐབས་ཡོད་པ། མིག་ཁྲོ་ཚུགས་སུ་ལྟ་བ། ལག་པ་གཡས་ཐོ་
བ་ནམ་མཁའ་ལ་འཕྱར་བ་དེས། རྒན་མོ་དེའི་མགོ་ཐོག་ཏུ་ལན་གཅིག་བརྒྱབ་སོང་། ཧ་ཧ་
ཟེར་ཞིང་གད་མོའི་སྒྲ་སྒྲོགས་ཤིང་། ཁྱོད་ཀྱི་ཁྲམ་དང་གཡོ་སྒྱུ་དེ་ཙམ་བྱས། སྡིག་སྒྲིབ་དེ་
ལས་མེད་ན་དྲག་སྟེ་ཟེར། ཁྱོད་མི་ཡུལ་དྲན་པ་སྒང་ན་སྡོད་དུས་ན། ཆོས་སྡེ་གཅིག་གི་
བཀའ་བློན་བྱས་འདུག །རང་གི་དཀར་ནག་ཐམས་ཅད་ཁོང་དུ་བཞག་ནས། དཔོན་པོ་ལ་
སྐུར་པ་མ་བཏབ་ཀྱང་བཏབ་བོ་ཟེར་ནས། རྫུན་དང་ཕྲ་མ་བྱས་འདུག །དཔོན་པོས་སྙན་ .
ཀྱང་ཁྱོད་ཀྱིས་རྒྱང་འདུག །ཞུས་སྣ་ཡང་ཁྱོད་ཀྱིས་བྱས་འདུག །དཔོན་པོའི་འབུལ་བྱས་
ལྷག་མ་རྣམས་ཁྱོད་ཀྱིས་ལྐོག་ཟས་མ་བྱས་སམ། མི་ནག་མེད་དཔོན་པོའི་ཁྲིམས་རར་
བསྐྱལ་འདུག །དགེ་འདུན་ཀྱི་སྡེ་ཡང་ཁྱོད་ཀྱིས་དཀྲུགས་འདུག །གྲྭ་ཚང་གི་ནོར་ཡང་ཁྱོད་
ཀྱིས་ཟོས་འདུག །ཏིལ་གྱི་མར་ཁུ་སྐྱེ་ཟོམ་བཅུགས་ནས་བླངས་འདུག །སྤྱི་པ་ལ་ཞི་བའི་སྒོ་
ནས་སློང་མོ་བྱས་ནས། ངན་པའི་ཁོག་ནས་རྐུན་མ་བྱས་འདུག །བུད་མེད་འདི་སྣ་རྣོ་བའི་
སྟོབས་ཀྱིས། མིས་མ་ལབ་པའི་གཏམ་ཐམས་ཅད་ནི་དཔོན་པོའི་སྙན་དུ་ཁྱོད་ཀྱིས་བསྐྱལ།
མི་མགོ་མཐོ་ཞིང་རྒྱུ་མཚན་ཆེ་བ་རྣམས་ལ། ཞེ་སྡང་དང་ང་རྒྱལ་ཕྲག་དོག་བྱས་འདུག །མི་
ཆོས་བྱེད་མཁན་ཐམས་ཅད་ལ་ཡང་། བཀུར་སྟི་ཞབས་ཏོག་མི་བྱེད་པའི་ཁར། འཇིག་རྟེན་
281



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
མ་ནུས་ལྐོག་ཉལ་ཡིན་ཟེར། ཡང་ལས་རྒྱུ་འབྲོས་ཤོད་པའི་མི་དང་། ཡང་སྙིང་ཡི་གེ་དྲུག་མ་
རྒྱལ་ཁམས་ཐམས་ཅད་ལ་སྐུལ་བར་བྱེད་ཅིང་སེམས་ཅན་བདེ་ལ་བཀོད་ཕྱིར་དང་། སྡིག་
པོ་ཆེ་རྣམས་འགྱོད་སེམས་སྐྱེ་བའི་ཕྱིར། སྐལ་ལྡན་ལས་ཅན་གྱི་མི་རྣམས་མཐོ་རིས་གནས་
སུ་བགྲོད་པའི་ཕྱིར་དང༌། སྔོན་ཡང་སྦྱིན་པའི་ལས་འབྲས་མེད་པའི་ན། ཚེ་འདི་ལ་ལོངས་
སྤྱོད་ཆུང་བ་དང་། སྦྱིན་པ་གཏོང་བའི་འདུ་ཤེས་མེད་པའི་མི་རྣམས་ལ། སྦྱིན་པ་ཐབས་ཀྱིས་
ལེན་པའི་ཕྱིར་དུ། བླ་མ་མ་ཎི་བ་འགྲོ་དོན་ལ་ཕེབས་དུས་སུ། སྔོན་ནས་བསོད་ནམས་
བསགས་པའི་མི་རྣམས་ཀྱིས། མ་ཎི་བའི་གསུང་དེ་ཐོས་པ་ཙམ་གྱིས། ཞབས་ཏོག་བསྙེན་
བཀུར་འབྲེལ་བ་རེ་ཁྱེར་ནས་མ་ཎི་འདྲེན་དུ་འགྲོ་དུས་ན་ཡང་། ཁྱོད་ཀྱིས་མ་ཎི་འདྲེན་དུ་མ་
ཕྱིན་པས་མ་ཆོག །མི་རྣམས་ལ་ཁྱོད་ཀྱིས་འདི་ལྟར་ལབ་འདུག །རང་གིས་ལས་མ་ནུས་
པས་མ་ཆོག །ཟོག་པོ་འདིའི་རྩ་རུ་ནང་མེད་པར་བཏང་ནས་ཁྱེར་ཕྱིན། འགུགས་སྔགས་
ཟས་གཏེར་ཁྱི་ཁྲིད་བརྒྱབ་ནས་འདུག་ཟེར་ཞིང་། གཏམ་དེ་མང་དུ་གླེང་པ་ལ་བརྟེན་ནས་
ད་ལྟ་བར་དོའི་གནས་སུ་སྡོད་དགོས་པའི་རྒྱུ་མཚན་དེ་ལྟར་ཡིན་ནོ། ། ་་
རྒྱལ་ཁམས་འགྲིམས་པའི་བླ་མ་མ་ཎི་བ་རྣམས་ལ་བཀུར་སྟི་ཞབས་ཏོག་མ་བྱུང་
ཡང་། ལོག་ལྟ་ཞུས་པས་ག་ལ་ཡོང་། ཡང་བུད་མེད་དེས་ཁ་ནས་འདི་ལྟར་ཟེར། ཨ་ཙ་མ་
ང་མི་ཡུལ་དྲན་པ་སྒང་ན་སྡོད་དུས། འཆི་བ་ཡོང་བསམ་སེམས་ལ་མེད། པག་སང་གི་དོང་
ས་དེ་ན་གྲུ་གསུམ་དེ་ན་བླ་མ་མ་ཎི་གཞན་ལས་གཟི་བརྗིད་ཆེ་བ་ཞིག་སླེབས་འདུག་པས། མི་
གཞན་མ་ཐམས་ཅད་མ་ཎི་བའི་དྲུང་དུ་མ་ཎི་འདྲེན་པར་ཕྱིན་ནས། ཉི་མ་རེ་ལ་གཏམ་རེ་
ཁྱེར་ཡོང་གིན་འདུག །མ་ཎི་བ་འདི་ལས་ལྷག་པ་མི་འདུག །ལས་རྒྱུ་འབྲས་ཀྱི་ལོ་རྒྱུས་དེ་
རྣམས་ཐོས་པས། སེམས་ལ་ཤིན་ཏུ་ཕན་པ་བྱུང་ཟེར། ང་ཡང་ཆོས་བྱེད་ཟེར་གཏམ་མང་
གླེང་གིན་འདུག་པས། ངའི་བསམ་པ་ལ་འཆི་བ་ཐམས་ཅད་ཀྱིས་བཅོག་པ་ལ། ང་གཅིག་
པོས་མི་བཅོག་པ་མི་སྲིད། སྔོན་ལ་མ་ཎི་ཁོང་རང་ཚོ་ལ་ཡང་འཆི་བ་ལས་སྤྲོས་པ་མེད་
༡༡༡
282



འདས་ལོག་མ་ཀརྨ་དབང་འཛིན་གྱི་རྣམ་ཐར། །
བསམས་ནས། ཁོང་རང་ཚོ་ལ་འདིར་འགྲོ་འདིར་སྡོད་བྱ་བ་ནི་མེད། མདོར་ན་ནམ་མཁའི་
ན་བུན་ལྟ་བུ་ཡིན། ཁོང་རྣམས་ཁས་འཆི་བ་ནམ་ཡོང་ཆ་མི་འདུག་ཅིང་། འཆི་བ་ཐོགས་
བབས་སུ་བྱུང་དུས། རང་གི་ནོར་རྫས་རྣམས་ཀྱིས་ཕན་མི་ཐོགས་པར་རང་ཉིད་གཅིག་པུར་
འགྲོ་དགོས་པའི་དུས་ཤིག་ཡོང་ཟེར་བ་དེ། མི་རྣམས་ཀྱིས་ངའི་གདོང་དུ་ལབ་མོ་བྱས་པ་དེ།
རང་གི་རྣ་བའི་ཡུལ་དུ་ཐོས་ན་ཡང་། རང་གི་བུ་ཚ་རྣམས་ཀྱང་རེངས་པ་དང་། རང་གི་ཁ་ལ་
མ་ཉན་པ་དང་གཅིག །གྲོགས་འདི་སྒྱུར་དད་ཆེ་ཞིང་ཚིག་ལ་མ་གནས་པ་གཉིས། ཡུལ་
འདི་ཞེ་སྡང་ཆེ་ཞིང་ཆོས་ལ་མ་དད་པ་དང་གསུམ། གྲོང་པའི་ཆགས་སྡང་འདི་ལ་བསམ་
ནའང་། བུ་ལ་འབོགས་རྒྱུ་དང་། བུ་མོ་ལ་རྫོ་ངས་འདེབས་རྒྱུ་དང་། དགོས་སྐྱིད་འཛོམ་པ་
ཤི་བའི་དུས་དགེ་རྩ་དང་། གཉེན་ཉེ་འབྲེལ་རྣམས་ལ་ལག་བདེ་སྐྱོང་རྣམས་བྱུང་ན་དེས་
ཆོག་བསམས་ནས། འཆི་བ་དྲན་ཀྱང་ནོར་རྫས་འདི་ལ་མགོ་གང་འདྲིལ་བྱེད་དགོས་པ་བྱུང་།
འདིར་སླེབས་ཙ་ན་ཆོས་དང་འཇིག་རྟེན་གཉིས་རྒྱབ་འགལ་དུ་སོང་ནས་མི་འདུག །འཆི་
བའི་དུས་ལ་སླེབས་དུས། ཕན་པའི་བྱ་བ་ནི་ཏིལ་འབྲུ་ཙམ་ཡང་མི་འདུག །འགྱོད་ཀྱང་
ཐལ་ལོ་ཟེར། ད་ཤུལ་ན་ཡོད་པའི་མི་རྣམས་ལ་ཕྲིན་པ་འདི་ལྟར་མཛོད། མི་ཆོས་བྱས་པས་
ལྷ་ཆོས་མི་འདུག་གོ། །ཚེ་འདིའི་འདུན་མ་བསྒྲུབས་ཀྱང་ཕྱི་མའི་དོན་མ་བྱུང་། ཚེ་འདིའི་
འཇིག་རྟེན་བྱ་བ་མཁས་ན་ཡང་། བར་དོའི་གནས་འདིར་བྱ་བ་མཐའ་བཞིན་ཐུག །བླ་མ་
བཟང་གསུམ་བྱོན་དུས་འབུལ་བ་མ་བྱས་པའི། མི་ཡུལ་ནོར་རྫས་མང་བས་ཅི་ཞིག་ཕན།།
ཚེ་འདིའི་ཁེང་གྲགས་ཟང་ཟིང་མང་ན་ཡང་། བར་དོའི་གནས་འདིར་སླེབས་དུས་ཕན་པ་
མེད། བུ་དང་ཚ་ཡུག་རྣམས་ལ་འཕྲིན་པ་མཛོད། འཇིག་རྟེན་ལིང་གིས་མི་སྐྱུར་ཀྱང་། ཕྱེད་
ཙམ་ཨ་མའི་རྗེས་ལ་གཏོང་རོགས་མཛོད། དེ་མིན་བསམ་བློ་ཞིབ་མོར་འདུག་ཀྱང་། ད་
དུང་སྡིག་པ་དག་ཐབས་གཅིག་དགོས་པ་འདུག་ཟེར་ཞིང་མཆི་མ་དུམ་པ་རེ་འདོན་གྱིན་ ་
འདུག་གོ། །བྱས་པ་བུ་ཐོག་ཏུ་བྱས་ཀྱང་། བྱས་པའི་དྲིན་མེད་ཟེར་ཞིང་། ནོར་དམའ་ཐོག་ནས་
283



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
ཤ་འུ་ཐོག་པ་ལྟ་བུ་ཕ་མའི་དོན་དུ་དགྲ་ལ་ཤོར་བ་ལྟ་བུའི་ཕང་སེམས་བྱེད་ཀྱིན་འདུག །བུ་འདིས་ཕ་མའི་
རྗེས་ལ་གཏོང་བ་མི་སྲིད་པས། ངའི་བུ་མོ་བཀྲ་ཤིས་ལྷ་མོ་ཟེར་བ་ཉི་མོ་མིས་ལབ་པ་ལ། ཏིང་
བཀྲོལ་བ་ཞིག་ཡོད་པ་དེ། ཕ་མ་དང་གཞན་མ་རྣམས་ཀྱིས་མ་ཐོས་པའི། མཁར་པ་དང་
གཡུ་རོ་གཉིས་ཀྱི་གཡུ་ཕྱེད་དཔོན་པོའི་སྐུ་དྲིན་ལས་བྱུང་། ཕྱེད་ལ་རིན་སུམ་ཅུ་ཐམ་པ་སྤྲད་
ནས་ཉོས་པ་དེ། ཕ་མས་མ་ཚོར་བ་བྱས་ནས། བུ་མོ་བཀྲ་ཤིས་ལྷ་མོ་ལ་བྱིན། གཞན་ཡང་
སྟོད་ཐུང་དར་ལྗང་མ་གཉིས་ཡོད་པའི། གཅིག་བུ་མོ་གཞོན་པའི་ཆོས་རྒྱགས་ལ་བྱིན། དར་
ལྗང་མ་གཅིག་དང་གཟན་སྟག་ཁྲ་གཅིག །ལྷམ་ཕག་སྣ་མ་གཅིག །ཤ་ཚེའི་ལག་སྐོར་
གཅིག །དེ་རྣམས་ནི་ཀུན་གླིང་ཨ་མ་བསོད་ནམས་རྒྱལ་མོ་ལ་འབྲེལ་ཆེ་བ་མེད་ཀྱང་། དགེ་
བཅུ་གཞིས་ཁའི་བླ་མའི་དབོན་མོ་ཡིན་པ་དང་། ལུང་པ་དེ་རྣམས་ཀྱིས་བྲེ་ཚད་སྲང་ཚད་
བྱེད་ཀྱིན་འདུག་པ་ལ། དེ་རྣམས་ང་རང་གི་ཚེ་ལ་རིང་ཐུང་བྱུང་ན། བུ་མོ་དང་ཨ་མ་ལག་
སྦྲེལ་བྱས་ནས། བུ་མོའི་སྦས་ནོར་ཀྱི་བྱེས་བཅོལ་ཡོད། གཞན་ཡང་ངེད་རང་ཕ་མ་གཉིས་
ཀྱིས་གྲོས་བྱས་ནས་ཆས་ཁ། དགེ་བཅུ་ལུང་པའི་བུ་མོ་དཔེ་འདྲ་ལས་ལྷག་པ་བྱིན་ཡོད། ང་
ཨ་མ་ལ་དགོས་དུས་བུ་མོས་སོམས་ཤིག །ཨ་མས་སྡིག་པ་བཤགས་ཐབས་འདི་ལྟར་
བགྱིས། ཡུལ་པ་སྤྱི་དམངས་དཀྲུགས་པའི་བཤགས་པ་ལ། རྡོར་གཅོད་དང་སྡིག་བཤགས་
བཞེངས་ཤོག་གྱིས། དགེ་འདུན་རྣམས་དབྱེན་དཀྲུགས་བྱས་པར། ཞབས་ཏོག་བཀུར་སྟི་
ཕྱག་དང་བསྐོར་བ་གྱིས། བཙུན་པ་རྣམས་ཀྱི་བསྐོར་ཟས་དང་ཆས་ཀ་ངན་སྡོམས་བྱས་པ་ལ།
རྟོགས་ལྡན་ཕོ་མོ་གང་ནས་ཕེབས་བྱུང་ཡང་། ཞབས་ཏོག་བཀུར་སྟི་བསྔོ་རྟེན་སོ་སོར་ཕུལ།
རྒྱལ་ཁམས་འགྲིམས་པའི་བླ་མ་མ་ཎི་བ་རྣམས་ལ་ངས་ཞབས་ཏོག་མ་བྱས་པའི་ཁར། ཁ་
བཏང་བའི་ཉེས་དམིགས་འདི་ཙམ་འདུག་པས། བསྙེན་གནས་བསྙུང་གནས་བསྲུང་བའི་
མི་རྣམས་ལ་ཞབས་ཏོག་བཀུར་སྟི་འབུངས་ལས་གྱིས། ཡིག་བརྒྱ་འབུམ་འགྱུར་འདོན་དུ་
ཆུག །སྡིག་པའི་བཤགས་ཐབས་དེ་རྣམས་བྱས་འདུག་ན། ཨ་མའི་སྡུག་བསྔལ་འདི་ལས་
284



འདས་ལོག་མ་ཀརྨ་དབང་འཛིན་གྱི་རྣམ་ཐར།་ ་
སངས་དུས་ཡོང་ས་འདུག་པས། ཟེར་གྱིན་འདུག་པ་ལ། ཡང་གཤིན་རྗེ་རྣམས་ཀྱི་ཞལ་
ནས། ཁྱོད་ལ་ཤུལ་ན་ཡོད་པའི་མི་རྣམས་ཀྱིས། སྡིག་པའི་བཤགས་ཐབས་བྱེད་མཁན་
ཡོད་ན། ཁྱོད་འདིར་ལོ་ཕྱེད་དང་བཞི་ལས་སྡོད་མི་དགོས་སོ་བྱས་ཀྱང་། ད་དུང་མོ་རང་
བསམ་བློ་བཏང་ནས། སྐྱིད་པ་ཁབ་རྩེ་ཙམ་ཡང་མི་འདུག་པ་ཤེས་ནས། མཆི་མ་རང་དབང་
མེད་པར་ཤོར་བྱུང་། རང་གི་ལག་པས་རང་གི་བྲང་རྡུང་ཞིང་། ལག་པ་གཡོན་མས་རང་གི་
ཝ་བ་འབྲད་ཅིང་ཨ་ཙ་མ་ངའི་སྡུག་བསྔལ་འདི་ལ་གཟིགས་དང་ཟེར་ནས། སྔོན་གྱི་ལས་
རྣམས་དྲན་འགྱོད་པ་རྟས་མི་ཟིན་པ་བྱུང་། ལས་འཕྲོ་ཅན་མ་མི་ཡུལ་ལ་འབྱོན་ཟེར་ན།
འཕྲིན་པ་འདི་ལྟར་གསུངས་རོགས་མཛོད། མི་ཆོས་བྱས་པས་ལྷ་ཆོས་མི་འགྲུབ་བོ། འཇིག་
རྟེན་བྱ་བ་ཐོངས་ལ་ལྷ་ཆོས་མཛོད། ཅི་ཡོད་ཕངས་སེམས་མ་བྱེད་སྦྱིན་པ་ཐོངས། ང་རྒྱལ་
ཆགས་སྡང་མ་བྱེད་ཀུན་ལ་ཅི་ཕན་གྱིས། ཞེ་སྡང་ཕྲག་དོག་བྱས་ན་ང་འདྲའི་བུད་མེད་སྡུག་
བསྔལ་འདི་འདྲ་མྱོང་བ་ཟེར་ཞིང་བསྡད་འདུག་པ་ལ། བུད་མེད་དེ་གཤིན་རྗེ་རྣམས་ཀྱིས་
ཁྲིད་སོང་། ཨོཾ་མ་ཎི་པདྨེ་ཧཱུཾ་ཧཱི ཡང་དེ་ནས་ལྷོ་ཕྱོགས་སུ་སླེབས་པ་དང་། ང་རང་གི་མིང་
པོ་ཚངས་པ་རྒྱལ་མཚན་ཟེར་བ་དེ་དང་འཕྲད་བྱུང་། ཨ་ཙ་མ་སེམས་ཤིན་ཏུ་སྐྱོ་བ་ཞིག་བྱུང་།
ངས་མིང་པོའི་ལག་པ་ནས་བཟུང་ནས། མཆི་མ་མང་དུ་ཤོར། ཨོ་ལོ་ཁྱེད་ད་ཙམ་སྡོད་
དགོས་པའི་རྒྱུ་མཚན་ཅི་ཡིན་བྱས། ཁྱེད་བླ་མའི་བུ་རུ་སྐྱེས། ན་སོ་གཞོན་པས་སྡིག་པ་
བསགས་པ་རང་མེད་ཡོད་བྱས། ངའི་མིང་པོ་ན་རེ། ང་ལ་ཨ་ཅེ་ཟེར་ཞིང་སྐད་ངུ་སྐད་བྱེད་
ཅིང་མཆི་མ་མང་དུ་འདོན་གྱིན་འདུག་གོ། །ཡང་ང་ལ་འདི་ལྟར་ཟེར་གྱིན་འདུག་གོ། །ཨ་ཅེ་
ངའི་ནོར་འདོད་ཀྱི་སྡིག་པ་བསགས་པ་མེད་ཀྱང་། རང་ལ་ཕ་མ་ཇོ་ཇོས་མཐོང་ཆུང་བྱས་
པའི་སྟབས་ཀྱིས། དགོས་པའི་ཆོས་མ་བཅོལ་བླ་མའི་བུ་ཡིན་ཀྱང་ཆོས་ཀྱི་གོ་བ་ནི་གཅིག་
ཀྱང་མ་རྙེད། དབང་རྒྱུ་མེད་པས་ཕྱུགས་རྫིར་ཡང་བཅོལ། ཕྱུགས་མ་བུའི་ཁ་ར་དང་རྩེ་ལ་
ཆུང་དེ་རང་ལ་དགོས་ཕྱུགས་རྫི་བྱས་ནས། ཕྱུགས་ལ་ཁྲག་རྒྱག་ཤེས་པ་ལ་མཁས་པ་ལྟར་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བྱས། རང་བྱིས་པའི་དུས་ན་དགེ་སྡིག་ངོ་མ་ཤེས་པར། བྲག་རྫིའུ་དང་བྱི་ལ་རྣམས་བཟུང་
ནས། ངས་གསོན་བསྲེགས་བཏང་བས། དེའི་རྣམ་སྨིན་ནི་འདི་ལྟར་བྱུང་ངོ་། །འདི་ནས་
ཟམ་པར་བགྲོད་པའི་ས་ན། བསྐལ་པའི་མེ་དཔུང་ཆེན་པོ་གཅིག་ཀྱང་འདུག་གོ། །གཤིན་
རྗེ་ལས་མཁན་ཕོ་ཉ་རྣམས་ཀྱིས་ང་དབང་མེད་དུ་ཁྲིད་བྱུང་། མེ་དེ་འབར་བའི་ཚེག་སྒྲ་འུར་
སྒྲ་སྟོང་གསུམ་ཆོད་སོང་བསམ་པའི་འཇིགས་སྐྲག་ཆེན་པོ་གཅིག་འདུག་གོ། །འཇིགས་
པའི་གཤིན་རྗེ་མང་པོས་བསྐོར། གཤིན་རྗེ་སྟག་གི་མགོ་བྱས་པ་ཞིག་གིས། ལྕགས་ཀྱི་
སྐམ་པ་རིང་པོས་ངའི་སྐེད་པ་ནས་བཟུང་། ཁྱོད་རང་རིགས་དང་གདུང་རུས་ལེགས་ཀྱང་།
ཁྱོད་རང་གི་སྤྱོད་པས་ལེན་འདུག་པས། ཙ་གཙང་ཟས་ཆུ་གཙང་ལྟུང་བའི་ས་འོག་ཏུ་བསྡད་
པའི་སེམས་ཅན་ཐམས་ཅད་ནི་ནམ་མཁའི་བྱ་འཕུར་ཀྱང་འཇིགས་སྐྲག་བྱེད་པའི་སེམས་
ཅན་དེ་རྣམས། ཁྱོད་ཀྱིས་གསོན་བསྲེགས་མ་བྱས་སམ། འདབ་ཆགས་བྱའི་ཚང་ནས་ཕྲུ་གུ་
མ་དོན་ནམ། མེ་ལ་སྲེགས་ཤིག་ཐོ་བས་རྡུང་ངོ་ཟེར་བའི་ང་རོའི་སྒྲ་ཞིག་བྱུང་བས། ང་མེ་
དཔུང་ཆེན་པོ་དེའི་ནང་དུ་བསྒྱུར་བྱུང་། དེར་རང་གི་ཉེ་བ་རྣམས་ཀྱི་མིང་ནས་ལྷང་ལྷང་བོས་
ཀྱང་། རོགས་དང་ར་མདའ་བྱེད་མཁན་ནི་གཅིག་ཀྱང་མ་བྱུང་། ངས་མ་བཟོད་པའི་ཨ་ར་
དང་ཨ་ཚ་ཟེར་བའི་སྐད་འབྲུག་སྟོང་ལྡིར་བ་ཙམ་འདུག །དེའི་ཁྲོད་ནས་སྐྱེས་པའི་སྐད་
ཅིག་གིས། འདི་ནི་གདུང་རིང་བསྲེལ་འཛིན་པའི་རྒྱུད་པ་ཡིན་པས་འདི་ལ་ཤེས་བཞིན་གྱི་
སྡིག་པ་མི་འདུག་པས། ཐོངས་མཛོད་ཟེར་བའི་སྦྲང་མའི་སྐད་ཅིག་བྱུང་། དེ་མ་ཐག་ཏུ་
གཤིན་རྗེ་སྟག་གི་མགོ་ཅན་དེས། ལྕགས་ཀྱི་སྐམ་པ་རིང་མོ་དེས་ཕར་དཀྲུགས་ཚུར་
དཀྲུགས་བྱས་ནས། སྐམ་པས་ང་མེའི་ནང་ནས་དོན་རྒྱང་གྲགས་རིང་པོའི་བར་དུ་བསྒྱུར་
བྱུང་། ང་ཡང་ན་ཚ་དང་སྡུག་བསྔལ་བཟོད་བླག་མེད་པས་དྲན་མེད་དུ་རྒྱལ་བྱུང་ངོ༌། །
ཡང་དྲན་པ་སོས་པ་དང་། ཨ་ཙ་མ་ང་རང་ང་རང་སྟེ། ངའི་རྩེ་གྲོགས་བྱེད་པའི་ཟླ་
གྲོགས་རྣམས་ཀྱང་སྙིང་རྗེ་སྙམ་ནས་མཆི་མ་མང་དུ་ཤོར། ཡང་གཤིན་རྗེ་དོམ་གྱི་མགོ་ཅན་
286



འདས་ལོག་མ་ཀརྨ་དབང་འཛིན་གྱི་རྣམ་ཐར།
ལ་སོགས་པའི་གཤིན་རྗེ་རྣམས་འདུས་ནས། ང་ལ་འདི་སྐད་ཟེར་གྱིན་འདུག་གོ། །ཁྱོད་བླ་
མའི་བརྒྱུད་པ་གདུང་རིང་བསྲེལ་འཛིན་མཁན་ཡིན་ན། ཉམས་དང་རྟོགས་པ་འཆར་རྒྱུ་
ཡོད་དམ། སྙིང་ཁར་ཡི་དམ་སྒོམ་རྒྱུ་ཡོད་དམ། ལམ་སྣ་འདྲེན་པའི་བླ་མ་ཡོད་དམ། ཆོས་
སྐྱོང་སྲུང་མའི་རྒྱབ་རྟེན་ཡོད་དམ། བྱམས་དང་སྙིང་རྗེ་རྒྱུད་ལ་བསྒོམས་སམ། ཟེར་བྱུང་
བ་ལ། ང་ལ་དེ་རྣམས་མེད་པའི་ལོ་རྒྱུས་རྣམས་བཤད་པས། ཡང་གཤིན་རྗེ་རྣམས་ན་རེ།
བླ་མ་ཡི་དམ་གྱི་ལམ་སྣ་དང་། ཉམས་དང་རྟོག་པ་འཆར་རྒྱུ་མེད་ན། འདིར་ཡོང་བའི་
གནས་མེད་ཟེར་གྱིན་འདུག་པ་ལ། ཡང་སྐྱེས་པ་སྔར་གྱི་སྐད་སྦྲང་མའི་སྐད་ཙམ་འདོན་
མཁན་དེས་མི་ནག་པོ་རས་སྔོན་གྱི་གོས་གོན་པ། སྒྲ་སྤྱི་བོར་བཅིངས་པ། རྣ་བར་ཤོག་རིལ་
རྒྱས་པ་དེས། ངའི་མིང་པོ་ལ་ཁྱོད་རང་གི་ཨ་ཅེ་ཡ་གིར་སླེབས་འདུག་ཟེར་བ་ལ། ངའི་མིང་
པོ་ན་རེ། ཨ་སྐྱིད་པོ་ཨ་ཅེ་ང་སྐྱིད་པོ་མ་བྱུང་། ད་དུང་ཆོས་ཀྱི་རྒྱལ་པོའི་ཞལ་ནས། ཁྱོད་རྒྱ་
བླ་མའི་རྒྱུད་པ་ཡིན་ཀྱང་། ཉམས་དང་རྟོགས་པ་འཆར་རྒྱུ་མེད་པ་ལ་བརྟེན་ནས། འཁྲུལ་
སྣང་ངོས་མ་ཟིན་པས། སྡུག་བསྔལ་བག་ཙམ་མྱོང་དགོས་པ་ཡིན། མི་ཁྱོད་ཀྱི་གདུང་དང་
རིགས་རྒྱུད་ནི་སྨོས་མི་དགོས་ཀྱང་། ལུས་ཀྱི་སྡིག་པ་དག་ཕྱིར་ཕྱག་དང་སྐོར་བ། ངག་གི་
སྡིག་པ་དག་ཕྱིར་ཡི་གེ་དྲུག་མ། ཡིད་ཀྱི་སྡིག་པ་དག་ཕྱིར་དུ་ཆོས་ཕྱག་རྒྱ་ཆེན་པོ་ཞིག་
བལྟས་ན། མ་གིའི་ལྕགས་རི་ཁོར་ཡུག་གི་ནང་ན་ཡོད་པའི་སེམས་ཅན་ཐམས་ཅད་དྲངས་
ནས་རིག་འཛིན་གྱི་ས་ཐོབ་པར་འདུག་སྟེ། ཁྱོད་ཀྱི་ལུས་ངག་ཡིད་གསུམ་གྱི་དཀའ་བ་སྤྱད་
པས། ད་དུང་ལུས་ངན་གཉིས་ཙམ་བླངས་ནས། དེ་ནས་སྐྱེས་པ་ཕོ་ལུས་ཐོབ་པར་ཡོད་དོ་
གསུངས་སོ། ། །
ཡང་ངས་ཨ་ལོ་ཁྱོད་གར་འགྲོ་བྱས་པས། ཆོས་ཀྱི་རྒྱལ་པོའི་བཀའ་བཀོད་ལ། ཁྱོད་
རང་ལྷོ་སེང་གེ་རྫོང་དུ་སྐྱེ་བ་ལོངས་ཤོག་གསུངས་བྱུང་བས། ད་ཕ་རིར་འགྲོ་མོད་ཟེར་ཞིང་
འདུག །འོ་ན་ངས་ཁྱོད་ལ་ཕན་པའི་ཕྱིར་དུ། མང་ཇ་དང་བསྔོ་རྟེན་རྡོར་གཅོད་སོགས་
287



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བཞེངས། ཀློག་འདོན་བྱེད། རྟོགས་ལྡན་ཕོ་མོ་བོས་ནས་གཏོར་མ་འབུམ་ཐེར་བཏང་། ང་
རང་འཁོར་གཡོག་རྣམས་ཁྲིད་ནས་ཟླ་བ་གཅིག་གི་བར་དུ་ཕྱག་བརྒྱ་ཚར་རེ་བཙལ་བྱས་
པས། ཁྱོད་ལ་ཕན་ཡོན་ཅི་འདྲ་བྱུང་བྱས་པས། ཡང་ངའི་མིང་པོ་ན་རེ། ཨ་ཅེ་ལ་ཤ་དང་
ལྤགས་ཟ་རྒྱུ་རང་མ་བྱུང་སྟེ། ངས་རྩི་གུ་གསུམ་བཙུགས་པའི་ཞག་བདུན་ནས་ཁམ་བུ་སྨིན་
ནས་ཟ་ཆོག་པ་བྱུང་ཟེར་གྱིན་འདུག །ད་ཆོས་ཀྱི་རྒྱལ་པོའི་བཀའ་བཞིན་སེང་གེ་རྫོང་ལ་
འགྲོ་ཟེར་ཞིང་འདུག་པ་ལ། ངས་མིང་པོའི་ལག་པ་ནས་བཟུང་ནས། སེམས་འཕྲེང་བ་ཚད་
མེད་པ་བྱུང་། ཉི་མ་ལྷོ་ནུབ་ཕྱོགས་ལ་ཁ་བལྟས་ནས་ཕྱིན་པས། ཨོ་ལོ་རང་སེམས་གཏན་ ་
ལ་ཕོབ་ཅིག །ཡི་དམ་རྡོ་རྗེ་ཕག་མོ་ལ་གསོལ་བ་ཐོབ་ཅིག །ཨུ་རྒྱན་རིན་པོ་ཆེ་ལ་གསོལ་བ་
ཐོབ་ཅིག །བླ་མའི་བུ་ཡིན་པ་ལ་རྟོག་པ་མ་འཁྲུལ་པ་གྱིས་ཤིག་བྱས། ལག་པས་བཟུང་སྟེ་
ཕྱིན་པས། ནུབ་ཕྱོགས་ཀྱི་རིའི་རྩེ་ནས་ཆབ་ཀྱི་འཇིགས་པ་བསམ་གྱིས་མི་ཁྱབ་པ་བྱུང་། དེ་
ནས་རླུང་དམར་ཆེན་པོ་ཞིག་ལངས་ནས། ངས་མིང་པོའི་ལག་ནས་འཛིན་དབང་མེད་པར་ ་
རླུང་དམར་ཆེན་པོ་དེས་ཁྱེར་སོང་། ང་ནི་དྲན་མེད་དུ་ས་ལ་འགྱེལ་བྱུང་། སྡུག་བསྔལ་མུན་
པ་འཐིབས་པ་ལྟ་བུར་བྱུང་། ངའི་ཟླ་གྲོགས་ཀྱི་བུ་མོ་དེ་སླེབས་ནས་ངའི་དཔུང་པ་ནས་
བཟུང་ནས་ང་ཡར་བསླངས་བྱུང་སྟེ། ཁྱོད་ཀྱི་མིང་པོ་དེ་རིགས་བཟང་བློ་གསལ་ང་རྒྱལ་
མེད་པ་ཞིག་ཡོད་དེ། དམ་ཆོས་ཕྱག་རྒྱ་ཆེན་པོ་མ་བསྒོམས་པས་སྡུག་བསྔལ་དུ་མ་ཞིག་མྱོང་
དགོས་པ་དེ། ཁྱོད་སྡུག་བསྔལ་མ་བྱེད་པར་ཡར་ལོངས་ཟེར་རོ། །
ཨོཾ་མ་ཎི་པདྨེ་ཧཱུཾ་ཧཱི ཡང་སྒོ་དེའི་ནང་དུ་སླེབས་ནས་གཤིན་རྗེའི་ཕོ་ཉ་འཇིགས་པའི་
ཆ་ལུགས་ཅན་མང་པོས་མི་གཞན་པ་སྦད་མགོ་བ་ཞིག་ཁྲིད་ནས། ལྕགས་ཀྱི་ཕ་བོང་ཆེན་པོ་
ཞིག་གིས་མནན་འདུག་གོ། །ནང་རོལ་ཐམས་ཅད་ཁ་དང་མིག་ནས་ལུད། རྩིབས་ལོགས་
ཐམས་ཅད་ཞགས་པའི་བར་ནས་ཀྱང་ནང་རོལ་ལུད་ཡོང་གིན་འདུག་གོ། །ཡང་ངའི་སྔར་
གྱི་ཟླ་གྲོགས་ཀྱི་བུ་མོ་དེས། གཤིན་རྗེ་རྣམས་ལ་དྲི་བ་བྱེད་ཀྱིན་འདུག་པ་ལ། གཤིན་རྗེ་
288



་ ་ འདས་ལོག་མ་ཀརྨ་དབང་འཛིན་གྱི་རྣམ་ཐར།་་
རྣམས་ན་རེ། ཁྱོད་མི་ཡུལ་དྲན་པ་སྒང་དུ་བསྡད་པའི་དུས་ན། དཔོན་བཟང་པོ་ཕྲག་ལ་
བཀལ་ནས་སུ། ལུང་པ་ཕུ་མདའ་ཡིན་ཀྱང་། ཁྲེལ་མེད་བརྡུང་བཙོག་མང་དུ་བྱས། དེས་
ལས་ཀྱི་རྣམ་སྨིན་ནི། འདི་ལྟར་མྱོང་དགོས་པ་ཡོད། ཡང་ངའི་ཟླ་གྲོགས་ཀྱི་བུད་མེད་དེས།
ཁྱེད་གཤིན་རྗེ་རྣམས་ཀྱང་ཕོད་ཚན་དང་། མི་འདི་མི་ཡུལ་དྲན་པ་སྒང་དུ་འཕྲིན་པ་ཞིག་
བསྐུར་དགོས་པ་ཡོད་པས། ཁྱེད་རྣམས་ཀྱིས་ལྷོད་པ་ཞིག་མཛོད་དང་ཟེར་ནས། ཡང་
གཤིན་རྗེ་རྣམས་ཀྱིས་མི་དེ་ལྕགས་ཀྱི་ཕ་བོང་འོག་ནས་དོན་བྱུང་ངོ་། །མི་དེ་ན་ཚ་དང་སྡུག་
བསྔལ་བཟོད་བླག་མེད་པར་འདུག་གོ། །
ཡང་ངའི་ཟླ་གྲོགས་ཀྱི་བུད་མེད་དེས། སྐྱེས་པ་ཁྱེད་སྡུག་བསྔལ་འདི་ལྟ་བུ་མྱོང་
དགོས་པ་ཅི་བྱས། ཡུལ་ག་ནས་ཡིན་མིང་ལ་ཅི་ཟེར་བྱས་པས། ཡང་མི་དེས་ཁ་ནས་འདི་
སྐད་ཟེར་རོ། །ལས་འཕྲོ་ཅན་མ་མི་ཡུལ་ལ་འབྱོན་ཟེར་ན། འཕྲིན་པ་འདི་ལྟར་གསུངས་
རོགས་མཛོད་དང་། ངའི་ཡུལ་ནས་སྟོད་ལུང་པ་ནས་ཡིན་ལགས། ཡང་དགོས་ཞལ་མོ་ཇི་
ལིད་ནས་ཡིན། ང་རང་མིང་ལ་ཚེ་རིང་དར་རྒྱས་ཟེར། ཨ་མའི་མིང་ལ་ལྷ་དབང་བུ་ཁྲིད་ཟེར།
ང་རང་ཡང་ཕྲུ་གུ་ནས་ཇོ་བོའི་དྲུང་གི་ཕྱག་གཡོག་བྱས། ཚེ་རིང་དར་རྒྱས་ཧུར་པོ་ཡིན་ཟེར་
བ་དེ་རྣ་བའི་རྒྱན་དུ་སོང་ནས། ལུང་པ་ཕུ་མདའ་མེད་པར་འཕྲོག་བཅོམ་མང་དུ་བྱས། ངས་
ལོ་ཉི་ཤུ་རྩ་བཞི་ལ་བློ་སྡིང་གི་བྱང་རྟ་པ་བྱས་ནས། སྙེད་ཀ་ཕར་བརྩོངས་ནས་མི་རྣམས་བཟུང་།
ཆས་རྣམས་ཕྲོགས། ཚུར་ཕྱག་འཚལ་བའི་མགོ་ལ་བརྒྱབ། དེར་ཡུལ་མི་རྣམས་ལ་སྐད་
བཏང་བས། ལུང་པའི་རྒན་པོ་ཐམས་ཅད་འདུས་ནས། མི་རེའི་ལག་ཏུ་ཆང་རེ་ཁྱེར་ནས།
ངས་མ་ཉན་གྱི་ང་ལ་ཆང་རེ་བྱིན། རྒན་པོ་རྣམས་ཀྱིས་འཇམ་པོའི་གཏམ་སྨྲས་ཀྱང་། ངས་་ ་
ཆང་འཐུང་ཆང་ཤད་ཀྱིས་རྒན་པོ་གཅིག་གཉིས་བཟུང་སྟེ། སྔར་ཀྱང་དཔོན་པོ་ལ་བརྙས་
བཅོས་མང་དུ་བྱས་ཀྱང་། ཚེ་རིང་དར་རྒྱས་ཧུར་པོ་ཡིན་ཟེར་ནས། བཀའ་བཀྱོན་མ་གནང་ ་
བོས་ཤེས་ཀྱི། རྒན་པོ་བཀྱིགས་ནས་དེའི་ནང་ན་རྒན་པོ་ཁ་འཇམ་ལ་དོན་འཁྲེགས་པ་ཞིག་



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཡོད་པ་དེ། བཀྱིགས་པས་མ་ཆོག་པ་རྡོ་ཆེན་པོ་གཅིག་གིས་མནན་ཏེ་བཞག །མཚན་མོ་
རང་དང་དེའི་བུད་མེད་དེ་དང་མཉམ་དུ་ལྷན་བསྡེབས་བྱས། ནམ་ལངས་ཙ་ན་རྒན་པོ་རྡོས་
མནན་པ་དེ་ཤི་ནས་མི་འདུག །རྡོས་མ་མནན་པ་དེ་མ་ཤི་ཙམ་འདུག །དེའི་ལས་ཀྱི་རྣམ་
པར་སྨིན་པ་ངའི་ལུས་ཐོག་འདི་རུ་སྨིན་འདུག་པས། ངའི་ཨ་མ་ལྷ་དབང་བུ་ཁྲིད་ལ་འཕྲིན་
པ་མཛོད་དང་། ནང་གི་ནོར་རྫས་དང་ཕྱིའི་ཞིང་རྣམས་ཚོང་ལ། ངའི་རྗེས་ལ་ཐོངས་ཤོག་
གྱིས་དང༌། ངའི་སྡུག་བསྔལ་འདི་ལས་བསལ་ཐབས་ལ། སེམས་ཅན་འཆི་ངེས་ཤེས་པའི་
སྲོག་བླུ་ཐོངས། མི་ནག་མེད་དཔོན་པོའི་ཁྲིམས་རར་ཚུད་པ་རྣམས་ནོར་གྱིས་བླུས་ཤོག་
གསུངས་དང་། ཆོས་དྲི་མེད་བཤགས་བརྒྱུད་ལ་འབྲི་ཀློག་གྱིས་དང་། གཙུག་ལག་ཁང་དང་
མཆོད་ཁང་ལ། དཀར་མེ་ཞལ་ཟས་བརྒྱ་ཚར་ཕུལ་ཤོག་གྱིས། འཕགས་པའི་དགེ་འདུན་
རྣམས་ལ་ཞབས་ཏོག་ཞུས། ཨ་མས་བཤགས་པ་ཕྱག་དང་སྐོར་བ་གྱིས། རྙིང་མའི་བླ་མ་
རྣམས་ལ་སྐང་བཤགས་བརྒྱ་ཚར་ཚུགས། བཤགས་པ་དེ་རྣམས་བྱས་འདུག་ན། ངའི་སྡུག་
བསྔལ་འདི་ལས་ཐར་ཚོད་འདུག་སྟེ། ཤུལ་པ་རྣམས་ཀྱིས་ལེ་ལོར་མ་སོང་བ་གྱིས་དང་ཟེར་
ནས་འདུག །ཡང་གཤིན་རྗེ་རྣམས་ཀྱི་ཞལ་ནས། ཁྱོད་ད་དུང་གཤིན་རྗེ་ཆོས་ཀྱི་རྒྱལ་པོའི་
སྐུ་ཕྱོགས་སུ་ཕྱིན་ནས། ལས་དཀར་ནག་དགེ་སྡིག་གི་ཤན་འབྱེད་བྱས་ནས། ཁྱོད་ལ་སྡིག་
པ་དེ་ལས་མེད་ན་དྲག་སྟེ་ཟེར་ནས། སླར་ཡང་ཐག་པ་བཞིས་བསྡམས། ཕུར་བཞི་ལ་
བཀྲམས་ནས་བཞག་སོང་ངོ༌། །
ཨོཾ་མ་ཎི་པདྨེ་ཧཱུྃ་ཧི དེ་ནས་ཟམ་པ་དེ་ཕར་བགྲོད་པའི་ས་ན། རྡོའི་ཐེམ་སྐས་ཆེན་
པོ་གཅིག་གི་སྟེང་ན། རྟོག་ལྡན་ལུས་ཐ་ཐག་དང་མགོ་ལ་དོམ་ར་བརྒྱུས་པ་ཞིག་དེར་འདུག་པས།
གཤིན་རྗེ་རྣམས་ཀྱིས་བ་སྤུ་ཐམས་ཅད་བྲེགས། ཁ་ལ་ལྕགས་གཟེར་གྱི་རྒྱུན་དུ་མེ་ཐལ་
རྒྱུན་དུ་བླུག་གིན་འདུག་པ་ལ། ཡང་ངའི་ཟླ་གྲོགས་ཀྱི་བུད་མེད་དེས། གཤིན་རྗེ་རྣམས་ལ་
མི་འདིས་ཉེས་པ་ཅི་འདྲ་བྱས་པ་ཡིན་བྱས་པས། གཤིན་རྗེ་རྣམས་ན་རེ། མི་འདི་མི་ཡུལ་
-
-
-
--
-
-
290



འདས་ལོག་མ་ཀརྨ་དབང་འཛིན་གྱི་རྣམ་ཐར།
དྲན་པ་སྒང་ན་ཡོད་པའི་དུས་ན། ཆོས་ནི་ཐིགས་པ་གཅིག་ཀྱང་མེད་པར་སྐྱེ་བོ་མི་ནག་
རྣམས་ཀྱི་གདོང་དུ་ཆོས་ཡོད་ཚུལ་བྱས་ཏེ། ང་གནས་གང་བཟང་དུ་རི་འགྲིམས་ནས་སྡོད་
པའི་མི་ཞིག་ཡིན་པས། སྐུ་གཤེགས་རྣམས་ཀྱི་གདོང་ཞལ་བཞུགས་པ་རྣམས་ཀྱི་སྐུ་རིམ་ལ་
དམིགས་པའི། ཕོགས་དང་གཏོར་ཕྱེ་གནང་བ་ཞུ་ཟེར་ནས། ཐེབས་ཚད་བསླངས་ནས།
ཡར་དཀོན་མཆོག་ལ་མཆོད་པ་ནི་མ་ཕུལ། མར་ཡི་དྭགས་ལ་སྦྱིན་པ་ནི་སེ་གོལ་རྟོག་པ་
ཙམ་ཡང་མ་བྱས། རང་གི་བུ་སྨད་གསོས་པའི་ལས་ཀྱི་རྣམ་པར་སྨིན་པ་ཡིན་ནོ། །ཟེར་གྱིན་
འདུག་གོ། །ཨོཾ་མ་ཎི་པདྨེ་ཧཱུྃ་ཧཱི ཡང་དེ་ནས་ཕར་ཕྱིན་པས། ཨ་ནེ་གོས་དམར་པོ་གྱོན་པ་
ཞྭ་མོ་ལྡིང་ཞྭ་བྱས་པ། གཟན་ལྷེབ་གོན་བྱས་པའི་ཨ་ནེ་གཅིག་ནི། གཤིན་རྗེ་རྣམས་ཀྱི་ཁྲོད་
ན་བསྡད་འདུག་སྟེ། གཤིན་རྗེ་རྣམས་ཀྱིས་དངང་སྐྲག་དང་འཇིགས་སྣང་ཆེན་པོ་རང་ནི་མི་
འདུག་སྟེ། འོན་ཀྱང་སྔག་པའི་སྡུག་བསྔལ་དུམ་རེ་འདུག །ཡང་ངའི་ཟླ་གྲོགས་བུད་མེད་དེས།
ཨ་ནེ་དེ་ལ་ཁྱོད་གང་ནས་ཡིན། ཁྱོད་ཨ་ནེའི་ཆ་ལུགས་བྱས་ད་ཙམ་འདིར་སྡོད་དགོས་པའི་
རྒྱུ་མཚན་ཅི་ཡིན་བྱས་པས། བཙུན་མ་དེའི་ཁ་ནས་འདི་ལྟར་ཟེར། ང་སྐྱེ་བཅུ་ལུང་པ་ནས་
ཡིན་ལ། གྲོང་གི་མིང་ལ་སྲོག་ཆས་གྲོང་མ་ཟེར། ང་རང་མིང་ལ་ཤེས་རབ་དབང་མོ་ཟེར།
ང་རང་ན་སོ་གཞོན་པའི་དུས་ཚོད་ན། ཆོས་བྱེད་འདུན་མ་དྲག་པོ་ཡོད་ལགས་ཀྱང་། ཆོས་
བྱས་ཀྱང་སྐྱེ་དམན་གྱི་ལུས་འདི་འདྲ་འཕུང་རྩལ་ཆུང་བས་ཤེས་ཀྱིས། སྒོམ་ཞི་གནས་
བགྲོད་ཙམ་རང་འདུག་སྟེ། བར་དོ་བགྲོད་པའི་སྒོམ་ཞིག་རང་འདུག །ད་ལྟ་འདིར་སྡོད་
དགོས་པ་ནི། ང་རང་མི་ཡུལ་དུ་སྡོད་པའི་དུས་ན། ཡར་དཀོན་མཆོག་ལ་མཆོད་པ་དང་།
མར་ངན་སློང་ལ་སྦྱིན་པ་གཏོང་རྒྱུ་མ་བྱུང་བའི་སྟེང་དུ། ངའི་འཁོར་མ་རྣམས་ཀྱིས་ང་ལ། མི་
གཞན་ཤི་བ་དང་མཉམ་དུ། དགེ་རྩ་སྤྱིར་བཏང་བའི་ང་ལ་དབང་རྒྱུ་ཆེར་མ་བྱུང་། གང་ཐོབ་
པ་དེ་ཡང་ང་ཡུལ་ཡོད་དུས་ན་ངས་བསྐོར་ལན་མ་འཇལ་བས། དེས་ལན་དུ་ཁྱེར་སོང་། ད་
ལྟ་ང་ལ་ཟ་རྒྱུ་དང་འཐུང་རྒྱུ་ནི་གཅིག་ཀྱང་མི་འདུག །ངའི་འཁོར་མ་རྣམས་ལ་འཕྲིན་པ་
291



གངས་ཅན་སྐྱེས་མའི་དཔེ་ཚོགས་ལས། ། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཞིག་གསུངས་དང་། དགོན་གསུམ་སེར་ཚོགས་ཤིག་ཐོངས་གྱིས་དང་། ཡུལ་པ་རྣམས་ལ་
སྟོན་མོ་ཞིག་ཐོངས་གྱིས་དང་ཟེར་གྱིན་འདུག་པ་ལ། ཡང་གཤིན་རྗེ་རྣམས་ཀྱིས། ཁྱོད་ལ་
བར་དོའི་དམྱལ་བ་བགྲོད་པའི་སྒོམ་རང་མི་འདུག་སྟེ། སྡིག་པ་ཡང་ཆེར་མི་འདུག །ཁྱོད་སྐྱེ་
བ་སྔོན་མ་ལྷ་རིས་པ་ཟ་འདོད་མེད་པ་ཞིག་ཡིན་པར་འདུག །མ་ཎི་དང་ཡི་དམ་ཀྱི་གཟུངས་
སྔགས་མང་དུ་བགྲངས་འདུག་པའི་ཕན་ཡོན་གྱིས། ངེད་གཤིན་རྗེ་རྣམས་ཀྱིས་འཇིགས་
སྐྲག་གཏོང་མི་ནུས་པ་དེའི་ཕན་ཡོན་ཡིན་ནོ། །ད་ལྟ་ཁྱོད་ཀྱིས་ཆོས་ཀྱི་རྒྱལ་པོའི་ཞལ་མི་
མཐོང་བ་དེ་ནི། ཁྱོད་རང་ལ་དམིགས་པའི་དགེ་རྩ་མེད་པས་ལན་ནོ་ཟེར་ནས། ཨ་ནེ་དེ་
དེར་བསྒུགས་ནས་བསྡད་འདུག་གོ། ། །
ཨོཾ་མ་ཎི་པདྨེ་ཧཱུྃ་ཧི དེ་ནས་ཕར་ཕྱིན་པའི་ས་ན་བསྐལ་པའི་མེ་དཔུང་ཡིན་ཟེར་བའི་
ཉིན་ལམ་རེའི་ས་ནས། མེ་དེས་དེད་པའི་མི་ཐམས་ཅད་འུར་གྱིས་ཚིག་འགྲོ་བར་འདུག །
ཡང་མེ་དེའི་དཀྱིལ་ན་ཚོགས་མ་བསགས་པའི་མི་མང་པོ་ཚུད་ནས་འདུག །ཡང་རླུང་ཆེན་
པོ་ལངས་པའི་དུས་ན། མེ་དཔུང་དེ་ཕར་གཡོས་པའི་ས་ན་མི་མང་པོ་ནག་རོག་རོག་བྱེད་
ཀྱིན་འདུག །ཡང་མེ་དེའི་འཕྲོ་ལུགས་ཤིག་ལ། མི་དེ་རྣམས་མིག་མི་མཐོང་བར། མེ་དེས་
སྟོང་གསུམ་ཆོད་སོང་བསམ་པ་འབར་གྱིན་འདུག །ཡང་གཤིན་རྗེ་དོམ་གྱི་མགོ་ཅན་གྱིས།
ལྕགས་ཀྱི་སྐམ་པས་མི་གཅིག་མེ་དཔུང་ནས་བཏོན་ནས། རྒྱང་རིང་པོའི་བར་དུ་བསྒྱུར་བྱུང་།
མི་དེ་ནི་མ་བཟོད་པའི་སྡུག་བསྔལ་ལུས་བཅུ་ལོག་བྱེད་ཅིང་། ངུ་འབོད་ཆེན་པོ་བྱེད་ཅིང་
འདུག་གོ། །ད་དུང་སྡུག་བསྔལ་དེས་མ་ཆོག་པར། མི་དེས་བཟོ་རིགས་ཤེས་པའི་སྟབས་
ཀྱིས། ལུས་ཀྱི་གཡས་སུ་གྲི་དང་། གཡོན་དུ་མདུང་། མདུན་དུ་མདུང་ལ་སོགས་པའི་
མཚོན་ཆ་སྣ་ཚོགས་ཆར་ལྟར་འབབ་ཀྱིན་འདུག །ཡང་ངའི་ཟླ་གྲོགས་བུད་མེད་དེས།
གཤིན་རྗེ་རྣམས་ལ་སྐྱེས་པ་འདིའི་ཡུལ་གང་ནས་ཡིན། མིང་ལ་ཅི་ཟེར། ལས་ཀྱི་སྡུག་
བསྔལ་འདི་ལྟ་བུ་མྱོང་དགོས་པ་ཅི་ཡིན་ཟེར་གྱིན་འདུག་པ་ལ། ཡང་ལྷོ་ཕྱོགས་ཀྱི་གཤིན་
292



འདས་ལོག་མ་ཀརྨ་དབང་འཛིན་གྱི་རྣམ་ཐར།
རྗེའི་རྒྱལ་པོ་དེའི་ཞལ་ནས་འདི་སྐད་ཟེར་རོ། །
མི་འདི་ནི་ཁྲ་ལུང་སྒོར་མོ་ནས་ཡིན་ནོ། །གྲོང་གི་མིང་ལ་སྙན་ཆ་ཟེར་བ་ཡིན། མི་
འདི་ཡང་རིག་པ་བཀྲ་བ་ཡོད་པས། དཀར་བཟོ་དང་ནག་བཟོ་གཉིས་ཀ་བྱས། ད་ལྟ་
གཟའ་ཆེན་པོ་ཨ་བྱུང་ཟེར་ཞིང་། མཚོན་ཆ་སྣ་ཚོགས་ནམ་མཁའ་ལ་འཕྱར་ཞིང་རྒྱག་
གྲབས་བྱེད་ཀྱིན་འདུག་གོ། །ཡང་ངའི་ཟླ་གྲོགས་ཀྱི་བུད་མེད་དེས། མི་དེ་ལ་དྲི་བ་བྱེད་
ཀྱིན་འདུག །ཁྱོད་ལ་འདི་ལྟ་བུ་མྱོང་དགོས་པ་ཅི་ཡིན། ཁྱོད་མི་ཡུལ་དྲན་པ་སྒང་དུ་འཕྲིན་
པ་བསྐུར་དགོས་པ་མེད་དམ་ཟེར་གྱིན་འདུག་པ་ལ། མི་དེས་ཆོས་དྲུང་ཀརྨ་དབང་འཛིན་
གྱི་གདོང་ལ་བལྟས་ནས་མཆི་མ་མང་དུ་འདོན་པ་དང་། ལག་པ་གཉིས་ཐལ་མོ་སྦྱར་ཏེ། ཨ་
ཙ་མ་ང་མི་ཡུལ་ན་ཡོད་ཙ་ན། ཁྱོད་ང་རང་གི་དཔོན་པོའི་ཇོ་མོ་ཡིན་པར་འདུག་སྟེ། དཔོན་
པོ་ཆེ་བས་ཕྱག་འབུལ་བྱས་པ་མ་གཏོགས་པ། དེའི་དུས་ན་དད་པ་རང་ནི་མེད། ཁྱེད་ལ་་
འདི་ལྟ་བུའི་ནུས་པ་ཡོད་པ་ནི་མ་ཤེས། ད་ངའི་བུ་ཨོ་རྒྱན་ཚེ་རིང་ལ་འཕྲིན་པ་ཞིག་མཛོད་
དང་། ངའི་ནག་བཟོ་བྱས་ནས་མདའ་མདུང་བཟོས་པའི་ལས་ཀྱི་རྣམ་པར་སྨིན་པ་ལ། ལུས་
ལ་མཚོན་ཆ་སྣ་ཚོགས་ཆར་ལྟར་འབབ་ཀྱིན་འདུག་གོ། །དཀར་བཟོ་བྱས་ནས་གསེར་དང་
གཡུ་སྦས་པའི་རྣམ་སྨིན་ལ། ང་མེ་དཔུང་ཆེན་པོའི་ནང་དུ་བསྒྱུར་བྱུང་ངོ༌། །ངའི་དམག་ལ་
ཕྱིན་དུས་མི་གཅིག་གི་རྣ་བ་ལ་གཡུ་ལེགས་པར་བཏགས་པ་ཞིག་བྲོས་སོང་བས། ངས་
དཔོན་པོའི་བྱུས་འགྲོས་ལ་བསམ་པ་ནི་མ་ཡིན། ངས་གཡུ་ལ་བལྟས་ནས་བསད་པས།
གཡུ་དེ་ནི་མི་གཞན་ཞིག་གིས་ཁྱེར་སོང་། དེའི་ལས་རྣམ་སྨིན་དག་བྱེད་དུ། ཆོས་ན་རཀ་
དོང་སྤྲུག་ཚུགས་ཤོག་གྱིས་དང༌། ཐར་པ་གླིང་གི་མ་ཎི་སྒྲུབ་མཆོད་ལ་ཁྲི་ཆང་ཐོངས་ཤོག་
གྱིས་དང་། ཡི་གེ་དྲུག་མ་འདི་ལས་ཕན་ཡོན་ཆེ་བ་མི་འདུག་གོ། །ང་རང་མི་ཡུལ་ན་ཡོད་
དུས་མ་ཎི་བ་དཔལ་འབྱོར་རྒྱ་མཚོ་ལ། ཉིན་གང་གང་གི་ཞབས་ཏོག་བྱས་པས། འདིར་
སེམས་ལ་བདེ་བ་ཨེན་ཙམ་ཐོབ་ནས་བྱུང་། ཡང་བླ་མ་མ་ཎི་བ་མོན་ཕྱོགས་ནས་བྱོན་པ་
293



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གཅིག་ལ། ཞག་གསུམ་གྱི་བར་ལ་མ་ཎི་འདྲེན་ཤོག་བྱས་ནས། མ་ཎི་འདྲེན་དུ་བཅུག །
ཡང་བླ་མ་མ་ཎི་བ་ཨ་མ་ཤི་བའི་དོན་དུ་མ་ཎི་རྒྱལ་ཁམས་ལ་མ་ཎི་བསྐུལ་བ་ཡིན་ཟེར་བ་
ཞིག་ལ་ང་རང་གི་འཕྲལ་འདོགས་ཀྱི་གཡུ་དཔུང་ཆེན་པོ་དེ་ཁོང་ལ་ཕུལ། དེའི་ཕན་ཡོན་ལ་
བརྟེན་ནས། འདིར་སེམས་ལ་བདེ་བ་དཔག་ཏུ་མེད་པ་ཐོབ་ནས་བྱུང་། ད་དུང་ཕའི་དོན་དུ་
མ་ཎི་བ་རྣམས་ཞབས་ཏོག་གྱིས་གསུངས་དང་། ལྷ་དང་རྟེན་མཆོད་ཁྱད་པར་ཅན་རྣམས་ལ།
དཀར་མེ་ཞལ་ཟས་ཕུལ་གྱིས་དང་། ཕའི་དོན་དུ་ཕྱག་དང་སྐོར་བ་གྱིས་གསུངས་དང་། རི་
བྲག་ལ་བཞུགས་པའི་རྟོགས་ལྡན་ཕོ་མོ་རྣམས་ལ་ཞབས་ཏོག་གཏོར་ཕྱེ་ཕུལ་གྱིས་དང་།
དཀར་ལུགས་ཀྱི་དགེ་སློང་མ་སྤྱན་དྲོངས་ལ་ཕག་མོའི་སྦྱིན་བསྲེགས་གྱིས་དང་། སྡིག་སྒྲིབ་
སྲེག་པ་ལ་འདི་ལས་ཕན་ཡོན་ཆེ་བ་མི་འདུག་གོ། །ཕ་ལ་སོམ་ལས་ཕྱིའི་ཞིང་ལ་ཕངས་ན།
ནང་གི་ནོར་རྫས་ཚོང་། ནང་གི་ནོར་རྫས་ཕངས་ན། ཕྱིའི་ཞིང་ཚོང་ལ་ངའི་རྗེས་ལ་གང་འགྲོ་
གྱིས་གསུངས་དང་། འདི་ན་སྐྱིད་པ་ཁབ་ཙམ་ཡང་མི་འདུག་གྱིས་དང་། དེར་སྡིག་པའི་ལས་
རྣམས་དག་བྱེད་གྱིས་གསུངས་དང་། འཕྲིན་པ་བསྐུར་བའི་དགེ་བ་དེ་རྣམས་བྱས་ན། ཆོས་
ཀྱི་རྒྱལ་པོའི་ཞལ་ནས། ཁྱོད་མི་ལུས་ཐོབ་པར་ཡོད་དོ་གསུང་གིན་འདུག་གོ་ཟེར་རོ། །
ཨོཾ་མ་ཎི་པདྨེ་ཧཱུྃ་ཧཱི༔ ཡང་དེ་ནས་ཕར་ཕྱིན་པའི་ས་ན། ཤིང་སྡོང་པོ་གཅིག་གི་དྲུང་ན།
ཨ་ནེ་སྦད་མགོ་མ་གཅིག་གཤིན་རྗེ་རྣམས་ཀྱིས་སྐེ་ལ་ཞགས་གཅིག་དཀྲིས་ཏེ། ལུས་ནི་
ལྕགས་ཀྱི་ཕ་བོང་ཆེན་པོ་གཅིག་གིས་མནན། ཁོག་སྟོད་ལྕགས་ཀྱི་ཐོ་བས་བརྡུངས། ཁ་ལ་
ཁྲོ་ཆུ་ཁོལ་མ་རྒྱུན་དུ་བླུག་གིན་འདུག །ཡང་གཤིན་རྗེ་སྟག་གི་མགོ་ཅན་མི་ལྤགས་ཀྱི་ཤམ་
ཐབས་བྱས་པ་གཅིག་གིས། རྐང་གཡོན་མས་བཙུན་མ་དེའི་སྨད་ནས་མནན། ལག་པ་
གཡས་རལ་གྲི་ནམ་མཁའ་ལ་འཕྱར་ཞིང་ཁོག་སྨད་དུམ་བུར་བཏུབ་ཀྱིན་འདུག་པ་ལ།
ཡང་ང་ཁྲིད་མཁན་གྱི་བུ་མོ་དེས། གཤིན་རྗེ་སྟག་གི་མགོ་ཅན་དེ་ལ་དྲི་བ་བྱེད་ཀྱིན་འདུག་
པ་ལ། གཤིན་རྗེས་ཁ་ནས་འདི་སྐད་ཟེར་རོ། །ཨ་ནེ་འདི་སྐྱེ་ས་དགེ་བཅུ་ལུང་པ་ནས་ཡིན།
294



འདས་ལོག་མ་ཀརྨ་དབང་འཛིན་གྱི་རྣམ་ཐར།
མོ་རྩ་དར་རླུང་དར་གྱི་དུས་ན། དང་པོ་ཆོས་བྱེད་ཟེར་ཞིང་། ཕ་མས་འདུན་མ་བྱས་ཀྱང་།
ཕ་མའི་ཁ་ལ་མ་ཉན་པར་ཆོས་བྱས། འཇིག་རྟེན་ལ་འདོད་པ་གཏིང་ནས་མེད་ཟེར་ཞིང་།
ནོར་རྫས་ལ་འདོད་པ་མེད་ཟེར། ཐར་པའི་ལམ་སྣ་མི་ཤེས་པར། བྱང་ཆུབ་ཀྱི་ལམ་སྣ་
འདྲེན་ནོ་ཟེར། ཉོན་མོངས་འདམ་དུ་བྱིང་བ་མ་ཤེས་པར། མཐོ་རིས་ཀྱི་སྐས་ཀ་འཛུགས་སོ་
ཟེར། དེའི་དུས་ཉོན་མོངས་པ་རྩད་མ་ཆོད་པ་ཤེས་ཀྱིས། རང་གི་རུས་གཅིག་དང་མཉམ་དུ་
འཁྲིག་པ་སྤྱད། རང་གི་རྟོག་པས་མ་གྲོལ་བར་གྲོལ་རྫུ་བྱས་པས། ཡི་དམ་ལྷ་ཚོགས་
ཐམས་ཅད་ཁྲོས་ནས་འདུག །སྡོས་བཅས་ཀྱི་ཕྲུ་གུ་མ་བསད་དམ། བླ་མའི་བཀའ་ནི་ཆུ་ལ་
འཕོ། དར་དཀར་གྱི་ཡོལ་བ་མེ་ལ་བསྲེགས། མཐོ་རིས་ཀྱི་སྐས་ཀ་སྐེད་པ་ནས་ཆག །ཁྱོད་
རང་གཅིག་པོ་མ་ལགས་པའི། ཁྱོད་ལ་འབྲེལ་བ་ཐོགས་ཚད་རྣམས། དམྱལ་བའི་གནས་
སུ་མ་བསྒྱུར་རམ། རང་གི་ཕ་མ་ཡིད་བཅད་ལ་མ་བཏང་ངམ། སེམས་ཅན་བྱམས་དང་སྙིང་
རྗེས་སྐྱོང་བ་ལ། ཉོན་མོངས་མ་ཐུལ་སྡིག་ལས་བྱས། ཁྱོད་ཀྱིས་གཡོ་སྒྱུ་ཕུང་གསུམ་མ་
བྱས་སམ། བཙུན་མའི་གཟུགས་སུ་བྱས་པ་ཡིས། རང་གི་ཉེ་འཁོར་འཁོར་ས་རུ། དེའི་སྔས་
མགོར་ཁྱོད་བོས་ནས། བློ་སྙིང་བྲང་གསུམ་གཏད་ནས་ཀྱང་། ཁྱོད་ལ་ཁ་ཆེམས་བཤད་
དུས་སུ། ཨ་ནེ་བཙུན་མ་ཁྱོད་ཀྱིས་ཀྱང་། ལས་རྒྱུ་འབྲས་གཉིས་པོ་ཁྱད་དུ་བསད། ཉེ་
འབྲེལ་གྱི་མི་རྣམས་མགོ་བསྐོར་ནས། ཆས་རྣམས་ཐམས་ཅད་ལྐོག་ཏུ་སྦས། གཤིན་པོ་
ཡིད་བཅད་ལ་མ་བཏང་ངམ། ཁྱོད་ཀྱིས་བྱས་ངན་པ་མ་བྱས་སམ། ད་ལྟ་སྐྱིད་པོ་ཨེ་འདུག་
ལྟོས་ཤིག་ཟེར། བླ་མའི་བཀའ་ལས་འགལ་བའི་རྣམ་སྨིན་ལ། མཆོད་རྟེན་བརྒྱ་ཡི་འོག་ཏུ་
ཆུག་ཅིག་ཟེར། ཕ་མ་ཡིད་ཆད་བཏང་བའི་རྣམ་སྨིན་ལ། དམྱལ་བ་ཚ་གྲང་གི་བར་དུ་རེ་
མོས་ཚུད་ཅིག་ཟེར། གཤིན་པོ་ཡི་ཆད་ལ་བཏང་བའི་རྣམ་སྨིན་ལ། ཡི་དྭགས་ངུ་འབོད་ཀྱི་
གནས་སུ་ཁྲིད་ཅིག་ཟེར། རང་སྐྱེས་བུ་ཚ་བསད་པའི་རྣམ་སྨིན་ལ། མགོ་བོ་ཐོ་བས་རྡུངས།
སྨད་རལ་གྲིས་གཏུབས། དུག་སྦྱར་གཏོང་བྱས་པའི་རྣམ་སྨིན་ལ། ཁ་ལ་དུག་ཆུ་ཁོལ་མ་
295



--
-
-
གངས་ཅན་སྐྱེས་མའི་དཔེ་ཚོགས་ལས།. ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
རྒྱུན་དུ་བླུགས་ཤིག་ཟེར། གཤིན་རྗེ་རྣམས་ཀྱིས་ཕོད་ཚན་ཆེ་བ་བྱེད་ཀྱིན་འདུག་གོ། །ཡང་
ངའི་ཟླ་གྲོགས་ཀྱི་བུད་མེད་དེས། བཙུན་མ་དེ་ལ་དྲི་བ་བྱེད་ཀྱིན་འདུག་པ་ལ། ཁྱོད་ཆ་
ལུགས་ཆོས་པའི་ཆ་ལུགས་བྱས་ནས་འདི་འདྲའི་དངངས་སྐྲག་སྡུག་བསྔལ་མྱོང་དགོས་པ།
སྡིག་པ་བདེན་ན་བཤགས་པ་བདེན་པས། ཁྱོད་རང་གི་ཡུལ་གང་ནས་ཡིན། ཡུལ་དུ་འཕྲིན་
པ་ཞིག་སྐུར་དང་ཟེར་བ་ལ། གཤིན་རྗེ་རྣམས་ཀྱི་ཞལ་ནས། ཁྱོད་འཕྲིན་པ་ཞིག་བསྐུར་ན་
ལྷོད་པ་ཞིག་གྱིས་ཟེར་ནས། བསྡམས་པ་ཀློད་བཅིངས་པ་བཀྲོལ་ནས། མོ་རང་གིས་མིག་
གི་མཆི་མ་ཕྱིས། ཁའི་ཁྲག་རལ་རྣམས་ལག་པས་ཕྱིས། ལག་པ་ཐལ་མོ་སྦྱར། ཨ་ཙ་མ་
ཆོས་པ་ང་འདྲ་བའི་ལས་ངན་ཚོགས་མ་བསགས་མ་ང་ལ་བླ་མའི་ཐུགས་རྗེས་གཟིགས་
ཤིག་ཟེར་ནས། སྔར་གྱི་བག་ཆགས་ཀྱིས་བླ་མ་རྒྱང་འབོད་ཀྱི་གསོལ་འདེབས་དུམ་པ་རེ་
བྱེད་ཀྱིན་འདུག་པ་ལ། དེར་གཤིན་རྗེ་རྣམས་ངར་ཐོག་ནས། ལག་པ་གཡོན་མས་བཙུན་
མ་དེའི་ལྟག་རྩ་ནས་བཟུང་ནས། ཁྱོད་མཐོ་རིས་ཀྱི་སྐས་ཆག །ཡེ་ཤེས་ཀྱི་དཀར་ཁུང་
འགགས་པའི་བཙུན་མ་ཁྱོད། ཕ་བླ་མའི་བཀའ་ལས་འགལ། ཐུགས་དཀྲུགས་ནས། ད་བླ་
མ་ལ་གསོལ་བ་འདེབས་པ་ཨེན་ཙམ་ཐལ་ཟིན་ཟེར་ནས། རལ་གྲི་ནམ་མཁའ་ལ་འཕྱར་
ནས་རྒྱག་གིན་འདུག་གོ། །ཡང་ཨ་ནེ་དེས་ཁ་ནས་འཕྲིན་པ་འདི་ལྟར་གསུངས་རོགས་
མཛོད་དང་། ངའི་སྐྱེ་ས་དགེ་བཅུ་ལུང་པ་ནས་ཡིན་ལ། ཡོང་དགོས་ཕུག་གི་མནན་ཙ་ནས་
ཡིན། སྡོད་ས་ཟངས་འགྲོ་ཟེར་བ་ཡིན། ང་རང་མིང་ལ་འབྲུག་ལྷ་འཛོམ་ཟེར་བ་ལགས།
ངས་སྡིག་པ་འདི་བྱས་བསམ་པ་མེད་ཀྱང་། གཤིན་རྗེ་རྣམས་ཀྱིས་ང་རང་ལ་རྒྱུས་མེད་
ཐམས་ཅད་གསུང་གིན་འདུག །ང་རང་གི་བསམ་པ་ལ་འཁོར་བ་དོང་སྤྲུག་ཅིག་བྱེད་བསམ་
པ་ཡིན་ཀྱང་། ནང་མི་རྣམས་དང་ཁ་འཆམས་པར་སོང་བས། ད་ངའི་ཆོས་འདིའི་ཁ་ཐབས་
འདི་ལ་གཟིགས་དང་། ཟེར་ཞིང་ངུ་ཡིན་བསྡད་འདུག །ད་ངའི་ནུ་མོ་ཐུབ་བསྟན་དཔལ་
འཛོམས་ཟེར་བ་ཡོད་པའི་དེས་ཁུར་གྱིས། ཁྱེད་མིང་སྲིང་གཉིས་ཀྱིས་ངའི་སྡུག་བསྔལ་
296



འདས་ལོག་མ་ཀརྨ་དབང་འཛིན་གྱི་རྣམ་ཐར།
འདི་ལས་བསལ་ཕྱིར་དུ། བཤགས་པ་འདི་ལྟར་བྱེད་རོགས་གྱིས་དང་། བླ་མའི་གསུང་གི་
དམ་ཚིག་ཉམས་པ་དག་ཕྱིར་དུ། སངས་རྒྱས་ཀྱི་མཚན་འབུམ་བཞེངས་གསུངས་དང་།
རྡོར་གཅོད་སྡིག་བཤགས་བཞེངས་གསུངས་དང་། མི་འཁྲུག་པའི་སྦྱིན་སྲེག་གྱིས་དང་། ལྷ་
ཁང་རྟེན་ཁྱད་འཕགས་རྣམས་ལ། དཀར་མེ་ཞལ་ཟས་བརྒྱ་ཚར་ཕུལ། ཕྱག་དང་སྐོར་བ་ལ་
འབུངས་གྱིས་དང་། བླ་མ་མ་ཎི་བ་རྣམས་ལ་ཡང་། བསྔོ་རྟེན་ཟོང་བསྐུར་ཕུལ་གྱིས་དང་།
ཆུ་ཆེན་ལ་ཟམ་པ་ཚུགས་གྱིས་དང་། སེམས་ཅན་འཆི་ངོས་ཤེས་པའི་སྲོག་བླུ་ཐོངས་
གསུངས་རོགས་མཛོད་དང་། སྡིག་པའི་བཤགས་ཐབས་དེ་རྣམས་བྱས་འདུག་ན། ངའི་
སྡུག་བསྔལ་འདི་ལས་ཨེན་ཙམ་བཤགས་ཐབས་ཡོང་བ་འདུག་པར་གྱིས་དང་། ང་འདྲ་
བའི་ཆོས་པའི་རྐང་འདྲེན་མ་བྱེད་གྱིས་དང་ཟེར་གྱིན་འདུག་གོ། །
ཨོཾ་མ་ཎི་པདྨེ་ཧཱུྃ་ཧཱུྃ༔ དེ་ནས་ཕར་ཕྱིན་པའི་ས་ཕྱོགས་ན། ཆོས་ཀྱི་རྒྱལ་པོའི་ཕོ་བྲང་
ཞེས་བྱ་བ་ནི། ལྕགས་རིའི་འཁོར་ཡུག་རིམ་པ་ལྔས་ཡོངས་སུ་བསྐོར་བ་ཡོད་པ། དེའི་
ཕྱོགས་བཞི་ལ་རྒྱ་སྒོ་རེ་ཡོད་པ། རྒྱ་སྒོ་དེ་རྣམས་ཀྱི་སྒོ་སྲུང་ནི། གཤིན་རྗེ་ལ་ལ་ནི་སྟག་
ལྤགས་ཀྱི་ཤམ་ཐབས་གྱོན་པ། ལ་ལ་ནི་མི་ལྤགས་ཀྱི་ཤམ་ཐབས་གྱོན་པ། དེ་རྣམས་ནི་
ལག་ན་མདུང་དང་རལ་གྲི་ཕྱར་བ། གཟུགས་ཀྱི་ཆེ་ཆུང་ནི་རི་རབ་ཙམ་ཡོད་པ། མིག་ཉི་ཟླ་
ཙམ་ཁྲོ་ཚུགས་སུ་ནམ་མཁའ་ལ་ལྟ་བ། རལ་པ་ཁམ་ནག་ནམ་མཁའ་ལ་བརྫིས་པས་བར་
སྣང་ཁྱབ་པ། ཁ་ནས་ཧཱུྃ་ཧཱུྃ་ཕཊ་ཕཊ། རྒྱོབ་རྒྱོབ་དང་སོད་སོད་ཀྱི་སྒྲ་སྒྲོག་པ། གཤིན་རྗེ་དེ་
འདྲ་བ་རྒྱ་སྒོ་རེ་ལ་བརྒྱད་བརྒྱད་དང་། རྒྱ་སྒོ་བཞི་ཡོད་པ་བྱང་ཕྱོགས་ཀྱི་རྒྱ་སྒོའི་གདོང་ལ།
གཤིན་རྗེའི་ལས་མཁན་ཕོ་ཉ་མང་པོ་ཚོགས་ནས། ལ་ལ་རྩིས་དང་ཆུ་ཚད་ལྟ་ཞིང་འདུག །
ལ་ལ་རྣམས་ཀྱང་ཆོས་རྒྱལ་ཞབས་དྲུང་དུ། ལས་དགེ་སྡིག་གི་ཤན་འབྱེད་བྱས་ནས་ཀྱང་།
སྡིག་པའི་ལས་ཀྱི་རྣམ་སྨིན་རྣམས། རང་ཐོག་མྱོང་དགོས་པའི་མི་རྣམས་གཤིན་རྗེ་རྣམས་
ཀྱིས་རྐང་པ་ནས་བཟུང་སྟེ། རྡོའི་ཁྲིམས་སྟེགས་ཆེན་པོའི་སྟེང་དུ། མི་ཐམས་ཅད་གན་རྐྱལ་
297



--
---
—
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དུ་བརྒྱངས་ནས་ལུས་ནི་དུམ་བུར་བཏུབས་ནས་ནི། མཚོན་ཆའི་འཁོར་ལོ་ནམ་མཁའ་ལ་
བཏེག་ནས། འཁོར་ལོ་དེའི་འཁྱེར་ཐབས་ཤིག་ལ། འཁོར་ལོ་མར་བབས་ནས། མི་དེ་
རྣམས་ཀྱི་ལུས་བརྒྱ་སྟོང་དུ་འགྲོ་བར་འདུག་གོ། །དེའི་ནང་ནས་ཀྱང་སྡུག་བསྔལ་ཆེ་བའི་མི་
རྣམས་ནི་ཡན་ལག་ཐལ་མོ་སྦྱར་ནས་ཀྱང༌། ཕྱག་འཚལ་བའི་ཚུལ་དུ་བྱེད་ཅིང་འདུག་གོ། །
འཇིགས་པའི་གཟུགས་ཀྱི་གཤིན་རྗེ་རྣམས་ཀྱིས། ཐོ་བ་མེ་འབར་བ་ནམ་མཁའ་ལ་ཕྱར་
ནས། ཡན་ལག་དུམ་བུར་བཏུབས་པ་རྣམས་ཀྱང་། སླར་འཇམ་རྩིང་ནས་ཙམ་རྡུང་གིན་
འདུག་གོ། །མི་དེ་རྣམས་ཀྱི་ཁ་ནས་འདི་ལྟར་ཟེར་རོ། ་ །ཨ་ཙ་མ། མི་ཡུལ་དྲན་པ་སྒང་ལ་
ཐོན་མི་ཡོད་ན། འཕྲིན་པ་འདི་ལྟར་གསུངས་དང་། ང་འདྲ་བའི་སྡིག་པ་ཅན་གྱི་ལས་མ་
བྱེད་གྱིས་དང་། འདི་འདྲའི་སྡུག་བསྔལ་མྱོང་དགོས་པ་མང་པོ་འདུག །སྡུག་བསྔལ་
འཇིགས་སྐྲག་དེ་རྣམས་མཐོང་བ་དང་། ང་རང་དབང་མེད་པར་བརྒྱལ་བྱུང་ངོ་། །ཡང་ངའི་
ཟླ་གྲོགས་ཀྱི་བུད་མེད་དེས། ངའི་ལག་པ་ནས་བཟུང་ནས་ཡར་བསླངས་བྱུང་བས། ང་ལ་
འདི་ལྟར་གསུང་གིན་འདུག་གོ། །རང་རང་གི་ལས་ཀྱི་སྡུག་བསྔལ་མྱོང་དགོས་པ་ལ། ཁྱོད་
རང་སྡུག་བསྔལ་མ་བྱེད་ཅིག་གསུངས་བྱུང་བས། ངའི་སེམས་ལ་འདི་ལྟར་དྲན་བྱུང་ངོ༌། །
སྡུག་བསྔལ་མ་བྱེད་གསུངས་གྱུར་ཀྱང་། ང་རང་མི་ཡུལ་དྲན་པ་སྒང་ན་ཡོད་དུས་སུ། ཆོས་
བྱེད་བློ་བྱས་ཀྱང་ཁ་ཆོས་སུ་སོང་། བློ་རྩེ་གཅིག་ཏུ་དྲིལ་བའི་ལྷ་ཆོས་མ་བྱས་འགྱོད་པ་ཆེའོ། །
ཆགས་ཞེན་སེར་སྣ་སྤངས་ནས་ཀྱང་ངས་རང་ནོར་སྦྱིན་པ་མ་བཏང་འགྱོད་པ་ཆེ། ཆགས་
སྡང་ཕྲག་དོག་སྤངས་ནས་ཀྱང་། གཅིག་པུར་རི་ཁྲོད་མ་འགྲིམས་ང་རེ་འགྱོད། ལས་
མཁན་གཤིན་རྗེ་ཕོ་ཉའི་ཚོགས་ཀྱིས་ཁྲིད། འཇིགས་སྐྲག་སྡུག་བསྔལ་མཐོང་གྱུར་ཀྱང་།
ད་དུང་ཆོས་ཀྱི་རྒྱལ་པོའི་ཞབས་དྲུང་དུ། འགྲོ་དགོས་པ་འདུག་བསམས་ནས། ཆོས་ཀྱི་
རྒྱལ་པོས་ང་ལ་ཅི་འདྲ་ཞིག་གསུང་ཡོང་ངམ་བསམ་པའི་སྡུག་བསྔལ་ཆེན་པོ་ཞིག་བྱུང་།
ཆོས་ཕྱག་ཆེན་གྱི་བསྒོམ་ཁྲིད་དེ་ལམ་ཙམ་ཞུས་ཀྱང་། བསྒོམ་པ་མིན་ཏེ་གོམས་པ་ཡིན་
298



འདས་ལོག་མ་ཀརྨ་དབང་འཛིན་གྱི་རྣམ་ཐར། །
ཟེར་བཞིན་བསྒོམ་ཡུན་ཐུང་བས། འདི་རྣམས་ཀྱི་སྡུག་བསྔལ་དང་། དངངས་སྐྲག་བཟོད་
དུ་མི་རུང་བ་འདུག་པས། ཨ་ཙ་མ་ད་མི་ཡུལ་དུ་ལོག་ཕྱིན་ཆོག་པའི་དུས་ཤིག་བྱུང་ན། རང་
གི་ཁ་ལྟ་འགྲོ་བའི་མི་རྣམས་ལ། སྙིང་དམར་པོ་སྟོན་ནས། ལས་དཀར་ནག་གི་བསླབ་ཡར་
འདི་ལྟར་བྱེད་དགོས་བསམ་པ་བྱུང་། ནོར་རྫ་ས་རྣམས་ལ་ཆགས་ཞེན་མ་བྱེད་པར། ཅི་ཡོད་
སྦྱིན་པར་ཐོངས་ཤིག་ཟེར་དགོས་བསམ། འཇིག་རྟེན་བྱ་བ་ལིངས་ཀྱིས་བསྒྱུར་ནས་ཀྱང་།
བློ་རྩེ་ཆོས་ལ་དྲིལ་ཞིག་ཟེར་དགོས་བསམ། གང་ལའང་ཆགས་ཞེན་ཞིག་ཀྱང་མ་བྱེད་པར།
དབེན་པའི་རི་ཁྲོད་འགྲིམས་ཤིག་ཟེར་དགོས་བསམ། རྒྱུན་དུ་ཡི་དམ་འབྲལ་མེད་སྙིང་ཁར་
སྒོམས་ཤིག་ཟེར་དགོས་བསམ་པ་བྱུང་ངོ༌། །
རང་གི་ཉེ་འབྲེལ་ལ་མ་ཆགས་པར་བླ་མ་དང་དཀོན་མཆོག་ལ་གསོལ་བ་ཐོབ་དང་
ཞེས་འདིར་གཤིན་རྗེ་རྣམས་ཀྱི་དྲུང་དུ། དཔོན་པོ་དང་ཉེ་འབྲེལ་རྣམས་ཀྱི་མི་ཕན་པར་
འདུག་གོ། །ང་ཡང་མི་རྣམས་ལ་ཆོས་གྱིས་ཟེར་དགོས་བསམས་ནས་འདུན་མ་དང་། ང་
རང་ཡང་ཆོས་མ་བྱས་བསམ་པའི་འགྱོད་པ་རྟས་མི་ཟིན་པ་བྱུང་ངོ་། །ཆོས་མ་བྱས་པའི་མི་
རྣམས་ཀྱི་སྐྱིད་སྡུག་ངོ་ཤེས་ནས་མི་འདུག་བསམས་ནས་མཆི་མ་མང་དུ་ཤོར། རང་གི་ལག་
པས་རང་ལ་སྤར་ཚིར་གྱིས་བརྒྱབ་ནས། ཨ་ཙ་མ་བྱ་ཐབས་ནི་མི་འདུག །འགྱོད་ཀྱང་ཐལ་
ལོ་བྱས་པས། ཡང་ངའི་ཟླ་གྲོགས་ཀྱི་བུད་མེད་དེས་ང་ལ་འདི་སྐད་གསུངས་བྱུང་ངོ་། །
སེམས་ཅན་ལས་ཀྱི་སྡུག་བསྔལ་མྱོང་བ་ལ། དགོས་ཀྱི་སྡུག་བསྔལ་མྱོང་མི་དགོས།
ཁྱོད་ལ་ངའི་ཟླ་གྲོགས་ཡོད་གཞན་སྡིག་པ་ཅན་གྱི་མི་རྣམས་ནི། ལས་ཀྱི་སྡིག་སྒྲིབ་ནི་རྒྱབ་
ཏུ་ཁུར། རྒྱབ་རྟེན་གྱི་བླ་མ་དང་ཡི་དམ་ནི་མེད། སེམས་བརྩེ་བའི་གཉེན་ཚན་ཤུལ་དུ་ལུས།
སེར་སྣས་བསགས་པའི་ནོར་རྫས་ཤུལ་དུ་ལུས། རང་ཉིད་གཅིག་པུར་བར་དོའི་འཕྲང་རིང་
འདིར། ལས་མཁན་གཤིན་རྗེ་རྣམས་ཀྱི་ལག་ཏུ་བཟུང་། ཕ་འབོད་མ་འབོད་ཇི་ཙམ་བྱས་
འདུག་ཀྱང་། ཕན་ཐོགས་ར་མདའ་བྱེད་མཁན་སུ་ཡང་མེད། མི་འདི་རྣམས་ཀྱི་སྡུག་བསྔལ་
་
།
.299



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མཐོང་ཙ་ན། ཁྱོད་རང་སྡུག་བསྔལ་གྱིས་མ་འཆིངས་པར། ཁྱོད་རང་འདི་ནས་ཡར་ལྟོས་
དང་ཟེར་གྱིན་འདུག་པ་ལ། ངས་ཡར་བལྟས་པས། ལམ་རྒྱ་གྲམ་ཁྲ་ཤིག་གེ་བ་ཞིག་འདུག་
པ་ལ། དེའི་ལམ་དང་པོ་ནི་དཀར་ལ་འོད་དང་ལྡན་པ་ཞིག་འདུག་པ་དེ། གང་གི་ལམ་ཡིན་
བྱས་པས། དེ་ནི་རིག་འཛིན་ལྷའི་ལམ་ཡིན་ཟེར། དེའི་འོག་ན་ལམ་སྔོ་སྐྱ་གཅིག་འདུག་པ་
དེ་གང་གི་ལམ་ཡིན་བྱས་པས། ལྷ་མ་ཡིན་གྱི་ལམ་ཡིན་ཟེར། དེའི་འོག་ན་ལམ་སེར་སྐྱ་
གཡའ་སྔོ་ཁྲོལ་བའི་ཁྲོད་ན། མི་གཅིག་གིས་ཕྱིན་པའི་རྗེས་ཙམ་ཞིག་འདུག་པ་དེ་གང་གི་
ལེམ་ཡིན་བྱས་པས། འདི་ནི་མིའི་ཡུལ་དུ་འགྲོ་བའི་ལམ་ཡིན་ཟེར་རོ། །དལ་འབྱོར་མི་
ལུས་རིན་ཆེན་འདི། གྱང་ལོགས་ལ་སྲན་མ་གཏོར་བ་འདྲ། ཉིན་མོའི་སྐར་མ་བས་ཀྱང་
དཀོན་ཟེར་རོ། །
དེའི་འོག་ན་ལམ་ལྗང་སྐྱ་ཞིག་འདུག་པ་དེ། གང་གི་ལམ་ཡིན་བྱས་པས། བྱོལ་སོང་
གི་ལམ་ཡིན་ཟེར་རོ། །དེའི་འོག་ན་ལམ་ནག་ཅིག་འདུག་པ་དེ་གང་གི་ལམ་ཡིན་བྱས་པས།
ཡི་དྭགས་ཀྱི་ལམ་ཡིན་ཟེར། དེའི་འོག་ན་ལམ་ནག་ལ་རྩུབ་པ་གཅིག་འདུག་པ་དེ་གང་གི་
ལམ་ཡིན་བྱས་པས། དམྱལ་བ་ཐར་མེད་གནས་ལ་འགྲོ་བའི་ལམ་ཡིན་ཟེར་རོ། །ཡང་ཆོས་
ཀྱི་རྒྱལ་པོའི་ཕོ་བྲང་ནས། སྐད་ཀྱི་ང་རོ་དྲག་པོ་ཞིག་བཏང་བས། མ་གི་ལྕགས་རི་འཁོར་
ཡུག་ནང་ཞེས་ན། ང་བོས་ནས་ཅི་བྱེད་ཟེར་གྱིན་འདུག་གོ། །ད་ལྟ་ཉིད་དུ་ཁྲིད་ཤོག་ཟེར་རོ། །
ཕོ་བྲང་དེའི་ནང་ཞིག་ན། ཆོས་ཀྱི་རྒྱལ་པོའི་བཀོད་པ། མི་ཡུལ་དྲན་པ་སྒང་ཞེས་ནས། ཚེ་ལས་འདས་
པ་ཞིག་ཡོང་གིན་འདུག་གོ། །ད་ལྟ་ཉིད་དུ་ཁྲིད་ཤོག་ཟེར་རོ། །གཤིན་རྗེ་ཕོ་ཉ་མང་པོ་
ཚོགས་ནས། ལག་ན་མཚོན་ཆ་སྣ་ཚོགས་ཐོགས་ནས་ཀྱང་། རྒྱོབ་སོད་ཟེར་བའི་སྒྲ་སྒྲོག་
ཅིང་ས་གཞི་བར་སྣང་ཐམས་ཅད་ཆོད་བསམ་པའི་གཤིན་རྗེ་ཕོ་ཉ་མང་པོ་ཆས་ནས་སོང་།
ངའི་བསམ་པ་ལ་སུ་ཞིག་ཡོང་ངམ་བསམ་བལྟས་པས། ཡང་སྔར་ང་རང་གིས་ཡོང་བའི་
ཟམ་པ་རིང་མོ་དེའི་ཁ་ནས་ཚུར་ལ། པད་ཞྭ་སྣ་རིང་གོན་པའི་ཨ་ནེ་བཙུན་མ་གཉིས་བྱུང་།
300



འདས་ལོག་མ་ཀརྨ་དབང་འཛིན་གྱི་རྣམ་ཐར།
ཟམ་པ་ཚུར་མ་བགྲོད་པའི་ས་ནས། ཕག་ནས་བཀྲ་ཤིས་ཁ་བཏགས་ཤིག་གཏོར་ནས།
ཆོས་ཀྱི་རྒྱལ་པོའི་ཕོ་བྲང་ངོས་ལ་ཁ་བལྟས་ནས་ཕྱག་མཇལ་གྱི་ཚུལ་དུ་སྐྱ་ཡུག་དེ་བཏང་
སོང་། ཕྱག་འཁོར་གསུམ་འཚལ་ནས། དེ་ནས་ཡང་གཤིན་རྗེ་རྣམས་ལ་ལག་པས་ནན་ ་
ནན་པ་དང་ཡུག་ཡུག་ལན་གསུམ་བྱས་སོང་བས། གཤིན་རྗེ་རྣམས་ཚུར་མ་བགྲོད་པར། ཆུ་
ཁ་དེར་གཤིན་རྗེ་རྣམས་ལུས་སོང་། དེ་ནས་ཨ་ནེ་བཙུན་མ་དེ་ནི་ལམ་དཀར་ལ་འཚེར་
བའི་འོད་དང་ལྡན་པ་དེ་ལ་ལངས་སོང་། ཡང་ལམ་གྱི་བར་སྐད་དེ་ནས། ཨ་ནེ་བཙུན་མ་དེའི་
ཕྱོགས་བཅུའི་སངས་རྒྱས་རྣམས་ལ་ཕྱག་འཚལ། སྨོན་ལམ་བཏབ་ནས། དབུ་ཞྭ་ཕུད་ནས་
གཡབ་མོ་བྱས་ཏེ། སྐད་སྙན་ལ་ངང་རིང་བ་ཞིག་བྱས་ནས་འདི་སྐད་གསུང་གིན་འདུག་གོ། །
མ་གི་ལྕགས་རི་འཁོར་ཡུག་ནང་ཞེས་ན། རང་རང་ལས་ཀྱིས་སྡུག་བསྔལ་མྱོང་དགོས་པའི།
དམྱལ་བ་ཐིག་གཅོད་ཀྱི་སྡུག་བསྔལ་མྱོང་མཁན་རྣམས། ང་ལ་ཟས་འབྲེལ་ཐོགས་ཚད་
ཡར་ཤོག་དང་། བློ་ཞེ་སྡང་སྤོངས་ལ་ཡར་ཤོག་དང་། ང་ནུབ་ཕྱོགས་བདེ་བ་ཅན་དུ་འགྲོ།
མ་གིའི་ལྕགས་རི་འཁོར་ཡུག་ནང་ཞེས་ན། རང་གི་བླ་མ་དང་ཕ་མ་ལ་དམ་ལོག་བྱས་པའི་མི།
དམྱལ་བ་ཚ་གྲང་གི་སྡུག་བསྔལ་མྱོང་མཁན་རྣམས། ང་ལ་ཆོས་འབྲེལ་ཐོགས་ཚད་ཡར་
ཤོག་དང་། བློ་ཞེ་སྡང་སྤོངས་ལ་ཡར་ཤོག་དང་། ང་ལྕང་ལོ་ཅན་གྱི་གནས་སུ་འགྲོ། མ་གི་
ལྕགས་རི་འཁོར་ཡུག་ནང་ཞེས་ན། རང་རང་གིས་སྡུག་བསྔལ་མྱོང་བ་ཡི། དམྱལ་བ་ངུ་
འབོད་ཀྱི་སྡུག་བསྔལ་མྱོང་མཁན་རྣམས། ང་ལ་བཟང་འབྲེལ་ཐོགས་ཚད་ཡར་ཤོག་དང་།
བློ་ཕྲག་དོག་སྤོང་ལ་ཡར་ཤོག་དང་། ང་ནི་ན་ག་ཁྱུང་རྩེ་ཞེས་སུ་འགྲོ། མ་གི་ལྕགས་རི་
འཁོར་ཡུག་ནང་ཞེས་ན། རང་རང་གི་སྡུག་བསྔལ་མྱོང་དགོས་པའི། ཆོས་མཛད་རྣམས་ལ་
རྫུན་དང་དབྱེན་བྱས་པའི། ལུས་ཀྱི་ལྤགས་པ་ཚལ་པར་བཤུས་པ་རྣམས། ང་ལ་གཏམ་
འབྲེལ་ཐོགས་ཚད་ཡར་ཤོག་དང༌། བློ་ཞེ་སྡང་སྤོངས་ལ་ཡར་ཤོག་དང་། ང་སངས་རྒྱས་
འོད་དཔག་མེད་ཀྱི་གནས་སུ་འགྲོ། མ་གི་དམྱལ་ཁམས་བཅོ་བརྒྱད་ན། རང་ནོར་སྦྱིན་པར་
301



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མ་བཏང་བའི། གཞན་ནོར་ལ་ཧབ་ཟས་བྱས་པའི། དམྱལ་བ་བཀྲེས་སྐོམ་སྡུག་བསྔལ་མྱོང་
མཁན་རྣམས། ང་ལ་ལུས་འབྲེལ་ཐོགས་ཚད་ཡར་ཤོག །ཅེས་གསུངས་པས། མ་གིའི་
ལྕགས་རིའི་འཁོར་ཡུག་གི་ནང་ནས། དམྱལ་བ་ཚ་གྲང་གི་སྡུག་བསྔལ་མྱོང་མི་དང་།
དམྱལ་བ་ངུ་འབོད་ཀྱི་སྡུག་བསྔལ་མྱོང་མི་རྣམས་དང་། ལུས་ཀྱི་ལྤགས་པ་ཚལ་མར་བཤུས་
པ་དང་། བཀྲེས་སྐོམ་གྱི་སྡུག་བསྔལ་མྱོང་མི་རྣམས་དང་། ལྕགས་མཁར་སྒོ་མེད་ཀྱི་ནང་ན་
ཡོད་པའི་མི་རྣམས་དང་བཅས། གཤིན་རྗེ་རྣམས་ཀྱིས་བཟུང་ཀྱང་མ་ཐུབ་པར་ཐམས་ཅད་
ཁོང་གི་རྗེས་ལ་སོང་ངོ༌། ཟངས་རྒྱ་མ་ཁ་བཅད་ཀྱང་ཁ་བུག་ཏུ་ལོག་སོང་ངོ༌། །མི་བརྒྱ་སྟོང་
ཙམ་ནི་ཟངས་ཀྱི་མཐིལ་གྱི་དྲེག་པ་ལ་འདྲེགས་ནས་འདུག་གོ། །མི་གཞན་ཐམས་ཅད་ཁོང་གི་
རྗེས་ལ་སོང་། ཟངས་ཀྱི་འཐིལ་དུ་དྲེག་པ་ལ་འདྲེགས་ནས་ཡོད་པའི་མི་རང་རང་གི་མིང་
ནས་བཤད་པའི་མདོ་བསྡུས་ཙམ་ལ་འདི་ལྟར་འདུག་གོ། །ཡུལ་ལྷོ་སྟོད་ལུང་པའི་ཕྱོགས་
ནས། དབུ་མཛད་དཔལ་འབྱོར་ཟེར་བ་ཡང་འདུག་གོ། །ས་ཤིག་གཙང་གི་ལུང་པའི་ཕྱོགས་
ནས། མདའ་དཔོན་སྒྲོག་ལུང་བ་ཟེར་བ་ཡང་འདུག་གོ། །གཙང་གི་གངས་ཅན་ཕྱོགས་ནས། །
དཔོན་མོ་ཆོས་སྐྱིད་ཟེར་བ་ཡང་འདུག་གོ། །ཡམ་འབྲོག་རི་བོ་བྲག་ཅེས་ནས། གནས་ཆེན་
དཔོས་དྲག་ཟེར་བ་ཡང་འདུག་གོ། །ལྕགས་ལྕེ་གྲི་གུའི་ཞོལ་ཁྲོད་ནས། གནས་ཆེན་བསོད་ །
ནམས་དར་རྒྱས་ཟེར་བ་ཡང་འདུག་གོ། །སྨད་འཚོང་མ་བསོད་ནམས་དབང་མོ་ཟེར་བ་
ཡང་འདུག་གོ། །ས་ཤིག་ཚོང་འདུས་མཚོ་སྣའི་ལུང་པ་ན། བཙུན་པ་བསྟན་འཛིན་ཟེར་བ་
ཡང་འདུག་གོ། །ས་ཤིག་ཁུ་མཐིང་ལྷ་ཁང་ནས། དཀོན་མཆོག་ལྷུན་གྲུབ་ཟེར་བ་ཡང་
འདུག་གོ། །གཞན་ཡང་ངོ་མི་ཤེས་པའི་མི་མང་པོ་འདུག དེ་རྣམས་རང་གི་མིང་ནས་བཤད་
པ་རྣམས་ཀྱིས་སྡིག་པའི་བཤགས་ཐབས་ཀྱི་འཕྲིན་པ་མང་དུ་བསྐུར་བྱུང་སྟེ། ད་ལན་འདི་ ་
ལ་ཡི་གེར་བཀོད་པ་མེད་དོ། །
ཨོཾ་མ་ཎི་པདྨེ་ཧཱུྃ་ཧི༔ ཚོགས་མ་བསགས་པའི་མི་དེ་རྣམས་མ་གཏོགས་པ། མི་
302



འདས་ལོག་མ་ཀརྨ་དབང་འཛིན་གྱི་རྣམ་ཐར།
གཞན་མ་ཐམས་ཅད་མ་ཎི་མ་དེའི་རྗེས་ལ་བསྙེགས་ནས་རིག་འཛིན་གྱི་ས་ལ་སོང་། ཡང་
ཆོས་ཀྱི་རྒྱལ་པོའི་ཕོ་བྲང་ནས་སྐད་ཀྱི་ང་རོ་དྲག་ཅིག་བཏང་བྱུང་བས། ལས་རྒྱུ་འབྲས་རྩིས་
པའི་དགེ་བའི་འབྲས་བུ་མེད་པ་རྣམས་འདིར་ཁྲིད་ཤོག་ཅིག་གསུང་གིན་འདུག་པ་ལ། སྐད་
ཅིག་ཉིད་ལ་ལས་མཁན་གཤིན་རྗེ་རྣམས་བར་སྣང་འགྲིབ་འགྲོ་བ་ཙམ་དང་། ས་གཞི་
ཐམས་ཅད་ཆོད་འགྲོ་བ་ཙམ་བྱས་སོང་། གཤིན་རྗེ་རྣམས་ཡ་གིར་སླེབས་པ་དང་། རླུང་
དམར་ཆེན་པོ་གཅིག་ཏུ་ལངས་སོང་སྟེ་མི་དེ་རྣམས་རླུང་དེས་ཡར་སྡེབ་མར་སྡེབ་མང་དུ་
བྱས་ནས། ཡང་ཟས་འབྲེལ་དང་ཆོས་འབྲེལ་ཐོགས་པའི་མི་རྣམས་ནི། བཅའ་གསུམ་དུ་དགོས་
པའི་བཅའ་གཅིག་ཙམ་ཡར་ལངས་སོང་། གཞན་མ་རྣམས་ཡང་མར་དམྱལ་བའི་གནས་སུ་ཁྲིད་
ནས་བྱུང་ངོ༌། །མར་ལོག་པའི་མི་རྣམས་ནི། འཕྲིན་པ་འདི་ལྟར་སྐུར་གྱིན་འདུག་གོ། །མི་
ཡུལ་དྲན་པ་སྒང་ལ་ཐེགས་མི་ཡོད་ན། མི་རྣམས་ལ་འཕྲིན་པ་འདི་ལྟར་གསུང་མཛོད་དང་།
ཡར་དཀོན་མཆོག་ཞབས་ནས་ཐེག་གྱིས་དང་། མར་ངན་སློང་ལ་སྦྱིན་པ་ཐོངས་གསུངས་
དང་། རྟོགས་ལྡན་ཕོ་མོ་གང་ནས་ཕེབས་འདུག་ཀྱང་ཞབས་ཏོག་བཀུར་སྟི་གྱིས་གསུངས་
དང༌། ལས་འཕྲོ་གང་ཡོད་མི་ཤེས་པར་འདུག་གོ། །བླ་མ་མ་ཎི་བ་རྣམས་ལ་ཞབས་ཏོག་
གྱིས་གསུངས་དང་། ཡི་གེ་དྲུག་མ་འདི་ལས་མཐུ་སྟོབས་ཆེ་བ་མི་འདུག་གོ། །ནག་པོ་སྡིག་
པའི་ལས་ལ་འཛེམས་དང་། སྡིག་པའི་ལས་བྱས་ན་འདི་འདྲའི་ལས་ཀྱི་རྣམ་སྨིན་འདུག་གོ་
ཟེར་རོ། །ཡར་བླ་མ་ལ་ཞབས་ཏོག་བྱས་པ། མར་ངན་སློང་ལ་སྦྱིན་པ་བཏང་བ་དང་། བླ་
མ་མ་ཎི་བ་ལ་ཞབས་ཏོག་བྱས་པ་དང་། མདོར་ན་དཀར་པོ་དགེ་བའི་ལས་བྱས་པ་རྣམས་
མཐོ་རིས་ཀྱི་གནས་སུ་སོང་། མི་གཞན་རྣམས་ནི་གཤིན་རྗེ་རྣམས་ཀྱིས་མར་ཁྲིད་བྱུང་། མི་
དེ་རྣམས་ཀྱི་ནང་ནས་བུད་མེད་སྐྱེ་ས་དབུས་པ་ཡིན་པ། གོས་སྟག་ཕྲུག་གོན་པ། སྟོད་གོས་
སེར་པོ་ལ་ནག་པོའི་ཁྲ་ཡོད་པ། མུ་ཏིག་གི་ཐོད་གོན་པ་ཞིག་གཤིན་རྗེ་རྣམས་ཀྱིས་ལྕགས་
ཀྱུས་སྙིང་ཁ་ནས་བཟུང་ནས་ཁྲིད་པ་དང་། བུད་མེད་དེའི་གཞོགས་ཀྱི་མི་རྣམས་དང་། ས་ ་
303



ག་ག་
གངས་ཅན་སྐྱེས་མའི་དཔེ་ཚོགས་ལས།་ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
དང་རྡོ་ཐམས་ཅད་ལག་པས་འཆང་ཞིང་། ལག་པ་ཐལ་མོ་ཐབ་ཐབ་བྱེད་ཀྱིན་འདུག་གོ། །
བུད་མེད་དེའི་ཁ་ནས་འདི་ལྟར་ཟེར་གྱིན་འདུག་གོ། །མི་ཡུལ་དྲན་པ་སྒང་དུ་ཐེག་མི་ཡོད་ན།
ང་འདྲ་བའི་བུད་མེད་མ་བྱེད་གྱིས་དང་། ཡང་དགོས་མིག་སེར་དང་ཕྲག་དོག་མ་བྱེད་གྱིས་
དང་། དགོས་ཆོས་པ་རྣམས་ལ་ཞབས་ཏོག་གྱིས་གསུངས་དང་། དགེ་བ་གཏོང་ལ་ངན་
འགག་མ་བྱེད་གྱིས་དང་། ཡར་དཀོན་མཆོག་ལ་ཞབས་ཏོག་ཞུས་ཤིག །མར་ངན་སློང་ལ་
སྦྱིན་པ་ཐོངས་ཤིག །ལར་མི་རྣམས་ལ་ཁ་སྨྲས་ཚིག་རྩུབ་མ་བྱེད་གྱིས་དང་། དགོས་ཆོས་པ་
རྣམས་ལ་སྐུར་ཞུས་མ་བྱེད་གྱིས་དང་། ང་འདྲའི་ལས་ངན་ཚོགས་མ་བསགས་པ་འདི་འདྲ་
འདུག་གོ་ཟེར་རོ། །
ཡང་གཤིན་རྗེ་མི་ལུས་དོམ་གྱི་མགོ་ཅན་མི་ལྤགས་ཀྱི་ཤམ་ཐབས་བྱས་པ་དེས།
ལག་པ་གཡོན་པས་ལྕགས་ཀྱུས་སྙིང་ཁ་ནས་བཟུང༌། ལག་པ་གཡས་པས་རལ་གྲི་ནམ་
མཁའ་ལ་འཕྱར། གཤིན་རྗེ་དེའི་ཞལ་ནས། བུད་མེད་ཁྱོད་ཀྱི་མི་ཡུལ་དྲན་པ་སྒང་ན་སྡོད་
པའི་དུས་ན། ལས་སྒྲིབ་དང་སྡིག་པའི་རྣམ་པར་སྨིན་པ་ནི་གཞིར་བཅས། དེར་མ་ཟད་པའི་
བླ་མ་མཚན་ཉིད་དང་ལྡན་པ་སངས་རྒྱས་མི་ལྤགས་གོན་པ་དེ་ལྟ་བུ་ལ། རང་གིས་ཞབས་
ཏོག་བྱེད་ཅིང་མི་ལབ་ལབ་བྱས་ཆོག་པའི་དུས་ཚོད་ན། ཁྱོད་སྐྱིད་དུ་མ་ཚོར་རམ། བླ་མ་ལ་
དད་པ་དང་ཞབས་ཏོག་མ་བྱས་པའི་ཁར། ཁྱོད་ཀྱིས་མི་རྣམས་ལ་ཕུང་དང་གཡོ་སྒྱུ་བྱས་
ཤིང་། བླ་མ་མཚན་ཉིད་དང་ལྡན་པ་དེ་ལྟ་བུ་ལ་ཆོས་མེད་ཟོག་པོ་མཁན་ཡིན་ཟེར་ཞིང་།
གཏམ་ངན་མང་དུ་བཏང་། ཕོ་དཀར་མོ་ནག་ཏུ་འདུག་ཟེར་ཞིང་། སྤྱིར་སྐྱེས་པ་རྣམས་ཀྱི་
མགོ་བསྐོར། དགོས་བུ་མོ་རྣམས་ཀྱི་གང་མིན་སྣ་དགུའི་གཏམ་མང་དུ་གླེང་། བུ་མོ་ཐམས་
ཅད་ཀྱི་བློ་ལད་དུ་བཅུག །ཕ་མས་བཅོས་པའི་འདུན་མ་ལ་མ་ཉན་པར། བཞག་སར་མི་
སྡོད་བཏང་སར་མི་འགྲོ། བུ་མོ་ཐམས་ཅད་ཀྱི་འདུན་མ་རླུང་ལ་སྐུར་མཁན་དེ་ཁྱོད་ཡིན།
བཙུན་མ་དེས་ལེན་པ་ཡིན་ནོ། དེ་ངེད་རང་རྣམས་ཀྱི་ལུང་པའི་ཕུར་བསྡད་ནས། ཡུལ་
304



འདས་ལོག་མ་ཀརྨ་དབང་འཛིན་གྱི་རྣམ་ཐར།
འདིར་བརླག་ཤིང་དུ་འགྲོ་བར་འདུག་ཟེར་ནས། མོ་རང་གི་མི་རྣམས་ལ་ཕར་ལབ་ཚུར་
ལབ་མི་ཁས་ཁེངས་པར་བྱས་པས། དེའི་ལས་ཀྱི་རྣམ་སྨིན་དང་། བླ་མ་དེ་ལྟ་བུ་ལ་ལག་
ངན་གྱིས་རྡུང་བཙོག་དང་། ཚིག་ངན་གྱིས་སྐུར་བ་བཏབ་པ་ལ་བརྟེན་ནས། གཤིན་རྗེ་
རྣམས་ཀྱིས་སྙིང་ཁར་ལྕགས་ཀྱུས་བཟུང་སྟེ། ལུས་ལ་ལྕགས་གཟེར་སྟོང་ཚོ་ཐོབ་ཅིག །ཁ་
ལ་ཁྲོ་ཆུ་ཁོལ་མ་རྒྱུན་དུ་བླུགས་ཤིག །ད་དུང་སྡུག་བསྔལ་དེས་མ་ཆོག་པར་དམྱལ་བ་ངུ་
འབོད་ཀྱི་གནས་སུ་ཁྲིད་ཅིག་ཟེར་རོ། །ཡང་ཆོས་ཀྱི་རྒྱལ་པོའི་ཞལ་ནས། ལོ་དྲུག་ཅུ་རེ་
བདུན་གྱི་བར་དམྱལ་བའི་གནས་སུ་ཁྲིད་ཅིག་གསུངས་པས། བུད་མེད་དེ་གཤིན་རྗེ་རྣམས་
ཀྱིས་ཁྲིད་ནས་སོང་། ཡང་བུད་མེད་དེའི་ཁ་ནས་འདི་ལྟར་ཟེར་རོ། །ང་འདྲ་བའི་ལས་ངན་
མ་བསོགས་གྱིས་དང་། སྤྱིར་སེམས་ཅན་ཐམས་ཅད་ལ་བརྣབས་སེམས་དང་གནོད་སེམས་
མ་བྱེད་གྱིས་དང་། དགོས་རྟོགས་ལྡན་ཕོ་མོ་རྣམས་ལ་ཞབས་ཏོག་གྱིས་དང་། ཞབས་སྤྱི་
བོར་ཁུར་གྱིས་དང་། བླ་མ་སངས་རྒྱས་སུ་འདུག་པ་ངོ་མི་ཤེས་པར་འདུག་གོ། །ངས་བླ་མ་
ལ་ལོག་ལྟ་དང་ཁ་སྨྲས་བྱས་པ་ལ་བརྟེན་ནས། ང་ལ་སྡུག་བསྔལ་འདི་ལྟ་བུ་འདུག་གོ། །
ངའི་རྟེན་གྲོགས་དགེ་བ་ལེགས་པ་ལ་འཕྲིན་པ་མཛོད་དང་། ངས་ཁྱོད་ཀྱི་བླ་མ་ལ་ཞབས་
ཏོག་མ་བྱས་སྐུར་པ་བཏབ་པའི་ལས་ཀྱི་རྣམ་སྨིན་དག་བྱེད་དུ། གསེར་གྱི་མཆོད་རྟེན་ཞིག་
བཞེངས་ཤོག་གྱིས་དང་། ངོས་བླ་མ་ལ་སྐུར་པ་ཚབས་ཆེར་བཏབ་པའི་རྣམ་སྨིན་དག་བྱེད་དུ།
མདོ་སྡེ་བསྐལ་བཟང་དང་སངས་རྒྱས་ཀྱི་མཚན་འབུམ་བཞེངས་གྱིས་དང་། བླ་མའི་ཕྱག་
གི་ནོར་རྣམས་ཚགས་བྱས་པའི་ལས་ཀྱི་རྣམ་སྨིན་དག་བྱེད་དུ། བླ་མ་མཚན་ཉིད་དང་ལྡན་
པ་སྤྱན་དྲོངས་ལ། ངའི་ནོར་རྣམས་ཐམས་ཅད་བླ་མའི་ཕྱག་ཏུ་ཕུལ་ལ་ཕྱག་དང་སྐོར་བ་
བཤགས་པ་ལ་འབུངས་གྱིས་དང་། དེ་རྣམས་བྱས་ཀྱང་ངའི་སྡུག་བསྔལ་འདི་ལས་ཐར་
དུས་མི་འདུག་གོ་ཟེར་ཞིང་། ཆོས་ཀྱི་རྒྱལ་པོའི་བཀའ་བཞིན་གཤིན་རྗེ་རྣམས་ཀྱིས་ཁྲིད་
ནས་སོང་ངོ་། །
་
305



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཨོཾ་མ་ཎི་པདྨེ་ཧཱུྃ་ཧྲི ཡང་ཆོས་ཀྱི་རྒྱལ་པོའི་ཕོ་བྲང་ནས། སྐད་ཀྱི་ང་རོ་དྲག་པོ་ཞིག་
གིས་སྔ་རིམ་ནས་ཤོག་ཅིག་ཟེར་བྱུང་ངོ་། །ཡང་སྒོ་སྲུང་དེ་ན་རེ། ཁྱེད་རང་གཉིས་ལ་ཆོས་
ཀྱི་རྒྱལ་པོའི་སྐུ་གཞོགས་སུ་ཤོག་གསུང་བའི་བརྡ་ཡིན་པར་འདུག་ཟེར་བ་དང་། དེ་མ་ཐག་
ཏུ་ངའི་སྙིང་ལ་མདའ་ཕོག་པ་ལྟ་བུ་བྱུང་ངོ་། །འདིར་བསྡད་ན་ནི་སེམས་ཅན་རང་རང་ལས་
ཀྱི་སྡུག་བསྔལ་འདི་ལྟ་བུ་མྱོང་བ་མཐོང་ནས། ང་རང་ཡང་སེམས་ལ་བདེ་བ་སྐད་ཅིག་ཙམ་
ཡང་མ་ཐོབ། ད་ཆོས་ཀྱི་རྒྱལ་པོའི་སྐུ་གཞོགས་སུ་འགྲོ་དགོས་པ་འདུག་བསམས་ནས།
ཡང་བསམ་བློ་རེ་བཏང་བས། ང་རང་དབང་ཡོད་དུས་ཆོས་ནི་མ་བྱས། ལྟ་བའི་གདེང་དང་
བསྒོམ་པའི་ཉམས་ཀྱི་དྲི་བ་འབུལ་རྒྱུ་ནི་མེད། གནས་རེ་བསྐོར་ནས་དཀོན་མཆོག་ལ་
མཆོད་པ་ཕུལ་བ་ནི། བླ་མ་དཀོན་མཆོག་གི་དྲུང་དུ་དཀའ་བ་སྤྱད་པ་ནི་མེད། རང་དབང་
ཡོད་དུས་ཟང་ཟིང་ནོར་གྱི་སྦྱིན་པ་བཏང་བ་ནི་མེད། ད་ངས་ཡི་དམ་ལ་གསོལ་བ་འབྲལ་
མེད་བཏབ་ཡོད་པས་ཐུགས་རྗེའི་སྤྱན་གྱིས་གཟིགས་ཞེས་གསོལ་བ་བཏབ་བོ། །ཡང་ངའི་
ཟླ་གྲོགས་ཀྱི་བུད་མེད་དེས། ང་ཡར་བསླངས་ནས། ངའི་མིག་གི་མཆི་མ་རྣམས་ལག་པས་
ཕྱིས་ནས། ཁྱོད་ཟང་ཟིང་གི་སྦྱིན་པ་དང་། སྒོམ་བརྟན་ཐུབ་པ་ཞིག་མེད་ཀྱང་། འོན་ཀྱང་
ཁྱོད་རང་གི་སེམས་ལ་སྒྲིབ་པ་མ་ཞུགས་ཤིང་མེ་ལོང་གཡའ་དག་པ་བཞིན་འདུག་པས།
ཁྱོད་དང་ང་གཉིས་སྔོན་ནས་འབྲེལ་བ་ཡོད་པས། ངས་ཁྱོད་ཀྱི་ལམ་སྣ་འདྲེན་ནོ་ཟེར་ཞིང་
འདུག །ངའི་ལག་པ་ནས་བཟུང་སྟེ། ལྕགས་རིའི་ནང་སྐས་རིང་མོ་དེ་ལ་ཡར་ཁྲིད་ནས་བྱུང་། །
ཡར་ཕྱིན་པའི་ལུས་འདར་བའི་ངང་ནས་བདེ་ཡང་ཆེན་པོ་དེར་སླེབ་བྱུང་ངོ་། །དེར་སླེབས་མ་ ་
ཐག་ཏུ། ཆོས་ཀྱི་རྒྱལ་པོ་ནི་ཁྲི་ཤིང་གི་སྟེང་ན། གུ་རུ་རིན་པོ་ཆེ་རྒྱན་ཆ་ལེགས་བྲིས་སྐུ་ལ་ཡོད་པ་
བཞིན་དུ་མངོན་སུམ་དུ་མཐོང་བྱུང་ངོ༌། །དེ་མཐོང་མ་ཐག་ཏུ་ལུས་ཀྱི་བ་སྤུ་གཡོ་ཞིང་།
གདུང་ཤུགས་དྲག་པོའི་ངང་ནས་མཆི་མ་མང་དུ་ཤོར་རོ། །ཕྱག་དང་སྐོར་བ་བྱེད་དགོས་
བསམས་ཀྱང་། གཡས་གཡོན་གྱི་ཁྲོ་བོ་ཁྲོ་མོ། དར་གྱི་ན་བཟའ་གསོལ་བ། མི་མགོའི་ཕྲེང་
306



འདས་ལོག་མ་ཀརྨ་དབང་འཛིན་གྱི་རྣམ་ཐར།
བ་དོ་ཤལ་བྱས། མཆེ་བ་གངས་རི་ཙམ་གཙིགས་པ། མིག་ཁྲོ་ཚུགས་སུ་ནམ་མཁའ་ལ་ལྟ་བ།
སྐད་སྒྲ་སྒྲོགས་པ་འཇིགས་པའི་ཆ་ལུགས་ཅན་རྣམས་ནི། མི་ཡུལ་ནས་སུ་ཞིག་ཡོང་ངམ་
བསམ་བྱ་ར་བྱེད་ཀྱིན་འདུག །སྐུ་གཞོགས་གཡས་ནས་གཤིན་རྗེ་གླང་གི་མགོ་ཅན་གྱིས་
སྲིད་པ་ལས་ཀྱི་མེ་ལོང་དེ་འཕྱར་གྱིན་འདུག །སྐུ་གཞོགས་གཡོན་ཕྱོགས་ནས། གཤིན་རྗེ་
སྟག་གི་མགོ་ཅན་གྱིས་མི་ལྤགས་ཀྱི་ཤམ་ཐབས་བྱས་པ། ཕྱག་ཞབས་གཉིས་རུས་པའི་ཚིག་
རྒྱན་བྱས་པ་ཞིག་གིས་ཡི་གེར་ལྟ་ཞིང་འདུག །གཡོན་ཕྱོགས་ན་རྡོལ་རོག་ཕག་གི་མགོ་ཅན་
གྱིས་རྩིས་དང་ཆུ་ཚོད་ལྟ་ཞིང་འདུག །སྡིག་པ་སྦྲུལ་གྱི་མགོ་ཅན་གྱིས་མི་རྣམས་ཤར་ནུབ་ལྷོ་
བྱང་གང་ནས་བྱུང་བྱ་ར་བྱེད་ཀྱིན་འདུག །གཤིན་རྗེའི་འཇིགས་སྐྲག་དེ་རྣམས་མཐོང་བ་དང་།
ང་རང་དབང་མེད་པར་བརྒྱལ་བྱུང་ངོ་། །
ཡང་ངའི་ཟླ་གྲོགས་ཀྱི་བུད་མེད་དེས་ཡང་ཡར་བསླངས་ནས་ང་ལ་འདི་སྐད་
གསུངས་བྱུང་ངོ་། །ཁྱོད་མགོ་ནས་བཏེག་ན་འཇིང་ནས་བོར། ཁྱོད་ལ་ཡ་གིའི་སྤུ་གྲི་བྱེ་ཐང་
ཁ་རུ་ངོ་སྤྲད་པ་རྣམས་མི་དྲན་ནམ། ད་ལྟ་དབུས་སུ་བཞུགས་པ་འདི། ཕྱི་ལྟར་ཆོས་ཀྱི་
རྒྱལ་པོ། ནང་ལྟར་གུ་རུ་མཚོ་སྐྱེས་རྡོ་རྗེ་ཡང་ཡིན། དེའི་གཡས་ཕྱོགས་ཀྱི་སྤྱན་ཁྲོ་ཚུགས་སུ་
ནམ་མཁའ་ལ་ལྟ་བ་ཧཱུཾ་ཧཱུཾ་དང་ཕཊ་ཕཊ་ཀྱི་སྒྲ་སྒྲོགས་པ་རྣམས་ནི། ཕྱི་ལྟར་ཆོས་ཀྱི་རྒྱལ་
པོའི་ཡང་སྙིང་ཡིན། ནང་ལྟར་འཕགས་པ་འཇམ་དཔལ་ཁྲོས་པ་ཡིན། འཕགས་པ་འཇམ་
དཔལ་གྱི་མཚན་བརྗོད་པ་ཙམ་གྱིས་འཇིགས་སྐྲག་དེ་ལས་གྲོལ་ལོ། །
ཡང་གཡོན་ཕྱོགས་ཀྱི་ཧཱུཾ་ཧཱུཾ་དང་ཕཊ་ཕཊ་གྱི་སྒྲ་སྒྲོགས་པ་རྣམས་ནི། ཕྱི་ལྟར་གཤིན་
རྗེའི་ཕོ་ཉ། ནང་ལྟར་ན་རྒྱལ་བ་མི་འཁྲུགས་པ་ཡང་ཡིན། མི་འཁྲུགས་པའི་གཟུངས་
བཏོན་ན། སེམས་ཅན་མཐོ་རིས་གནས་སུ་འདྲེན་པ་ཡིན་ནོ། །གཤིན་རྗེ་གཞན་རྣམས་རང་
ལུས་རྒྱལ་བའི་དཀྱིལ་འཁོར་ནས། ཡི་དམ་ཞི་ཁྲོའི་ལྷ་ཚོགས་སུ་ངོ་སྤྲད་དེ་མི་དྲན་ནམ། དེ་
རྣམས་སེམས་ལ་ལེགས་པར་ཟུང་ལ། ཁྱོད་སྡིག་སྒྲིབ་ཆེན་པོ་མི་འདུག་པས། ཡར་ལོངས་
307



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དང་། སེམས་རྩེ་གཅིག་ཏུ་དྲིལ་ཕྱག་དང་སྐོར་བ་གྱིས་གསུངས་བྱུང་བས། གཤིན་རྗེ་ལས་
མཁན་རྣམས་ལ་འཇིགས་པའི་སྟབས་ཀྱིས། སྨོན་ལམ་རྒྱ་ཆེན་འདེབས་པ་མ་བྱུང་ངོ༌། །དེ་
ནས་སྡིག་པ་སྦྲུལ་གྱི་མགོ་ཅན་གྱིས་འདིར་སྡོད་ཅིག་ཟེར་བྱུང་སྟེ་ང་དེར་བསྡད་དོ། །ཡང་
ཆོས་ཀྱི་རྒྱལ་པོའི་སྐུ་གཞོགས་ནས། སྐད་ཀྱི་ང་རོ་དྲག་པོ་ཞིག་བཏང་བྱུང་བས། མ་གི་
ལྕགས་རི་འཁོར་ཡུག་ནང་ཞེས་ན། ང་བོས་ནས་ཅི་བྱེད་ཟེར་གྱིན་འདུག་པ་ལ། ཡང་ཆོས་
ཀྱི་རྒྱལ་པོའི་ཞལ་ནས་མི་ཡུལ་དྲན་པ་སྒང་ནས། མི་ཚེ་ལས་འདས་པ་ཞིག་ཡོང་གིན་འདུག་
པས་ད་ལྟ་ཉིད་དུ་ཁྲིད་ཤོག་གསུངས་པའི་ང་རོ་དྲག་པོ་ཞིག་བཏང་བྱུང་ངོ་། །དེ་མ་ཐག་ཏུ་
གཤིན་རྗེའི་ལས་མཁན་ཕོ་ཉའི་ཚོགས་རྣམས་མཚོན་ཆ་སྣ་ཚོགས་ལག་ན་ཐོགས་ནས།
འཇིགས་ཤིང་དངངས་བའི་གཤིན་རྗེ་རྣམས་ནི། ཧཱུཾ་ཧཱུཾ་དང་ཕཊ་ཕཊ་ཟེར་བ་དང་། རྒྱབ་
རྒྱབ་དང་སོད་སོད་ཀྱི་སྒྲ་སྒྲོགས་ཤིང་ས་གཞི་བར་སྣང་ཆོད་འགྲོ་བ་ཙམ་བྱས་ནས་སོང་།
ཡང་ཡ་གི་ནས་མར་ལ། སྐྱེ་དམན་གསེར་མ་བཞག་སྒོར་ཙམ་བྱས་པ་ཞིག་སླེབས་བྱུང་སྟེ།
གཤིན་རྗེ་རྣམས་ཀྱིས་དེ་མཐོང་བ་དང་། སྐྱེ་དམན་དེ་གྱེན་དུ་དུམ་པ་ཞིག་བྲོས་སོང་། ཡང་
བྲོས་ཀྱང་མ་ཐར་བར། ཁ་ལོག་ཅིག་བྱས་ནས། མ་ཎིའི་དབྱུག་རྡོ་རྡེབ་ཅིང་། ཨོཾ་མ་ཎི་པདྨེ་
ཧཱུྃ་ཧི ཟེར་ཞིང་འདུག་པ་ལ། གཤིན་རྗེ་རྣམས་ནི་མ་ཎིའི་སྒྲ་ཐོས་པ་དང་རང་སར་ལུས་
སོང་། ཡང་བུད་མེད་དེའི་མདུན་ནས་ལྷ་དཀར་པོ་དེ་རས་དཀར་པོའི་གོས་གྱོན་པ། སྒྲ་སྤྱི་
བོར་བཅིངས་པ་དར་དམར་པོས་བསྡམས་པ། ལག་ན་དུང་གི་ཕྲེང་བ་བཟུང་བ་གཅིག་
གིས། བུད་མེད་དེའི་དཔུང་པ་གཡོན་ནས་བཟུང་ནས་ཁྲིད་བྱུང་ངོ་། །གཡས་གཡོན་གྱི་
གཤིན་རྗེ་རྣམས་ཀྱིས་མོ་ལ་རྒྱག་དབང་མེད་པར་ཐལ་ལེ་བྲོས་སོང་། སྐྱེ་དམན་དེ་ཡང་ཆོས་
ཀྱི་རྒྱལ་པོའི་དྲུང་དུ་སླེབས་འདུག་པ་དང་། དེ་ལ་ཆོས་ཀྱི་རྒྱལ་པོས་དྲི་བ་ཞིབ་ཏུ་མཛད་
ཀྱིན་འདུག་པ་ལ། ཆོས་ཀྱི་རྒྱལ་པོའི་ཞལ་ནས། སྤྱིར་ལྷོ་འཛམ་བུའི་གླིང་དུ་སྐྱེས། དགོས་
མི་ལུས་རིན་ཆེན་ཐོབ་དུས་ན། ཡར་དཀོན་མཆོག་ལ་ཞབས་ཏོག་ཞུས་སམ། མར་ངན་
གིས། བུད་མེད་ངས་མི་ལ་རྒྱག་དབང་མང༌། དེ་ལ་ཆོས་ལམ་བུའི་གླིང་དུ་སྐྱེས་པར་ངན་
308



འདས་ལོག་མ་ཀརྨ་དབང་འཛིན་གྱི་རྣམ་ཐར།
སློང་ལ་སྦྱིན་པ་བཏང་ངམ། བར་དུ་སེམས་ཅན་ཐམས་ཅད་ལ་བྱམས་སྙིང་རྗེ་བསྒོམས་པ་
ཡོད་དམ། ལུས་ཀྱི་སྒྲིབ་པ་དག་ཕྱིར་ཕྱག་དང་བསྐོར་བ་བྱས་པ་ཡོད་དམ། ངག་གི་སྒྲིབ་པ་
དག་ཕྱིར་དུ་ཡིག་དྲུག་རྒྱུན་དུ་བགྲངས་པ་ཡོད་དམ། ཡིད་ཀྱི་སྒྲིབ་པ་དག་ཕྱིར་ཕྱག་རྒྱ་ཆེན་
པོ་བསྒོམས་པ་ཡོད་དམ། ཕ་མའི་ཞབས་ནས་བཏེག་པ་ཡོད་དམ། ཡི་དམ་ཐུགས་རྗེ་ཆེན་
པོ་ལ་གསོལ་བ་རྒྱུན་དུ་བཏབ་པ་ཡོད་དམ། ཡུལ་རིན་ཆེན་གླིང་དུ་ཕྱིན་ནས། སྟོང་ལོག་
མིན་ཙམ་བྱས་ཡོད་དམ། མི་ལུས་རིན་ཆེན་ཐོབ་དུས་ན། ཁྱོད་སྟོང་ལོག་བྱས་པ་མེད་དམ།
ཅི་བྱས་ད་ལྟ་ཤོད་ཅིག་གསུང་གིན་འདུག་གོ། །བུད་མེད་དེ་ནི་ལུས་འདར་ཞིང་ས་ལ་མ་
ཆགས་པར་དྲན་མེད་དུ་བརྒྱལ་སོང་། ཡང་བུད་མེད་དེའི་གཡོན་ཕྱོགས་ནས་ལྷ་དཀར་པོ་
བཞེངས་ནས། ལྷ་དཀར་པོ་དེའི་ཞལ་ནས་འདི་ལྟར་གསུངས་སོང་། ད་སྡུག་བསྔལ་བྱས་
པས་མི་ཕན་པ་འདུག་གོ། །འདུས་བྱས་མི་རྟག་པ་ཤ་ཁྲག་གི་ལུས་དེ་མི་ཡུལ་དྲན་པ་སྒང་དུ་
ལུས། ལས་ཀྱི་རྣམ་པར་སྨིན་པ་མ་བསགས་ཤིང་། ད་ནི་ཆོས་ཀྱི་རྒྱལ་པོའི་དྲུང་དུ་གཏམ་
རྣམས་གསལ་བར་ཤོད་ཅིག་གསུང་གིན་འདུག་པ་ལ། མོ་ནི་ལུས་འདར་ཞིང་སྐད་ངན་སྐད་
ཀྱི་ངང་ནས་ཞུ་བ་འདི་ལྟར་འབུལ་གྱིན་འདུག་གོ། །
ཀྱེ་མ་ཀྱེ་ཧུད་ཆོས་ཀྱི་རྒྱལ་པོ་རིན་པོ་ཆེ། ཆོས་ཀྱི་རྒྱལ་པོ་བདག་ལ་དགོངས་སུ་
གསོལ། ངའི་ཡུལ་ནི་དབུས་ཀྱི་ཕྱོགས་ནས་ཡིན་ལགས། ངའི་མིང་ལ་བསམ་སྐྱིད་ཟེར་བ་
ཡིན་ལགས། ང་ཆོས་བྱེད་བསམ་པའི་འདུན་པ་དྲག་པོ་ཡོད་ཀྱང་། ཕ་མ་གཉིས་གྲོས་བྱས་
ནས། འཇིག་རྟེན་གྱི་བྱ་བ་བྱེད་དགོས་བྱུང་། ལྷ་ཆོས་བྱེད་པའི་དབང་མ་བྱུང་། དེ་ནས་ཡང་
ང་ཡོད་པའི་ལུང་པ་དེར་དམར་ནད་ཆེན་པོ་ཞིག་བྱུང་ནས། ང་རང་ཡང་ཚོགས་མ་བསགས་
པར་རང་གི་ཕྲུ་གུ་མིང་སྲིང་གཉིས་དང་། རང་གི་གཏན་གྲོགས་དང་བཅས་པ་ཤི། དེ་རྣམས་
ཀྱི་རྗེས་སུ་དགེ་བ་ལ་གང་འགྲོ་བྱས་ཀྱང་། ང་རང་གི་མིང་པོ་ལ་མནའ་མ་འགུགས་ཐུགས་
ཉེས་པའི་སྟབས་ཀྱིས། དང་པོ་སྐྱེ་ས་སྟབས་ནས་ཕྱིས་ལོག་འགྲོ་ས་མ་བྱུང་། འདི་ནི་རིགས་
309



ངན་ལཟླ་ལ་ཞབས་ཀྱི་ཉམས་མར་མ་རྣམས་ལ་འབྱུང་དུ་སྤྱིའི་ལྷམ་པ་
གང་འབྱོར་གྱིས་མ་མྱོང་བ་ཞིག་བྱོན་བྱུང་བས། མི་རྣམས་ལ་ཞབས་ཏོག་འདོན་གྱིན་
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ངན་ཞིང་ཁ་མ་དྲོ་བ་ཡིན་ཟེར་ཞིང་། ཕ་མིང་རྣམས་ཀྱང་མོའི་ཁ་འོག་ཏུ་སོང་བ་དང་། ང་མི་
ཡུལ་གཞན་ཞིག་ཏུ་འཁྱམས་དགོས་པ་བྱུང་། ལྟོ་ལམ་གྱི་ཡས་མས་ནས་བཙལ་ནས། དགེ་
བ་ཁམ་ཆེ་བ་གཏོང་རྒྱུ་མ་བྱུང་ཡང་། དཀོན་མཆོག་ལ་ཞབས་ཏོག་གང་འབྱོར་བྱས། མར་
ངན་སློང་ལ་སྦྱིན་པ་དུམ་པ་རེ་མིན་པ་གཏོང་རྒྱུ་མ་བྱུང་། གཞན་ཡང་བླ་མ་མ་ཎི་བ་རྣམས་
ལ་འབུལ་བ་ཞབས་ཏོག་བྱས། མ་ཎིའི་སྐུལ་མ་རེ་ཕུལ། མ་ཎིའི་དམ་བཅའ་ཡང་བླངས།
ལྟ་བ་གདེང་དང་སྒོམ་པའི་ཉམས་མེད་ཀྱང་། གནས་རི་ཁྲོད་རྣམས་ལ་གནས་འབྲེལ་རེ་
བྱས། སྨོན་ལམ་རེ་བཏབ། རྟོགས་ལྡན་ཕོ་མོ་རྣམས་ལ་རྩམ་པ་ཕོར་བ་རེ་ལས་མ་བྱུང་ཡང་།
གང་འབྱོར་གྱིས་འབྲེལ་པ་རེ་བྱས། ཡང་བླ་མ་མ་ཎི་བ་ཕྱིས་འབྱུང་དུ་སྤྱན་ཤོར་བ་ཡིན་ཟེར་
བའི། སྤྱན་ཡ་གཅིག་ལོང་བ་ཞིག་བྱོན་བྱུང་བས། དེ་ལ་ཐུགས་རྗེ་ཆེན་པོའི་བསྒོམ་བཟླས་
རྣམས་ཀྱང་ཞུས། བསྙེན་གནས་སྨྱུང་གནས་གཏོང་མི་རྣམས་ལ་ཞབས་ཏོག་ཡང་ཞུས། མ་
གིའི་རྩི་རྩི་འུར་འུར་ཟེར་བ་མ་གིར་མ་གཏོང་རོགས་ཟེར་ཞིང་མཆི་མ་མང་དུ་འདོན་གྱིན་
འདུག །ཡང་གཡོན་ཕྱོགས་ནས་ལྷ་དཀར་པོ་བཞེངས་ནས། ཆོས་ཀྱི་རྒྱལ་པོ་ལ་ཕྱག་སྐོར་
བ་མང་དུ་བྱས་ནས་འདི་སྐད་ཅེས་ཞུས་སོང་། ཀྱེ་མ་ཆོས་ཀྱི་རྒྱལ་པོ་བདག་ལ་དགོངས་སུ་
གསོལ། སྐྱེ་སྨན་འདི་སྐྱེ་ས་རིགས་ཁུངས་ནི། མོ་རང་གིས་ཞུས་པ་བཞིན་ཡིན། མོ་རང་
རྐང་པ་འཁྱམས་སོང་སོང་ཡང་། བསགས་པའི་ནོར་ནི་མེད། ཡར་དཀོན་མཆོག་ལ་མཆོད་
པ་དང་། མར་ངན་སློང་ལ་སྦྱིན་པ་བཏང་བྱས་པ། བར་སེམས་ཅན་ལ་སྙིང་རྗེ་བསྒོམ་པ་
དང་། རྟོགས་ལྡན་ཕོ་མོ་རྣམས་ལ་ཞབས་ཏོག་ཞུས་པ་དང་། བླ་མ་མ་ཎི་བ་རྣམས་ལ་
ཞབས་ཏོག་དང་མ་ཎིའི་སྐུལ་མ་ཕུལ། མ་ཎིའི་དམ་བཅའ་ཡང་ཕུལ་ནས་ཡི་གེ་དྲུག་མ་རྒྱུན་
དུ་བགྲངས་པའི་ཕན་ཡོན་དང་། བསྙེན་གནས་སྙུང་གནས་བསྲུངས་པའི་མི་རྣམས་ལ་
བཀུར་སྟི་དང་། ཞབས་ཏོག་བྱས་པའི་ཕན་ཡོན་འདི་ཙམ་ཡོད་དོ་ཟེར་ནས། རྡེའུ་དཀར་པོ་
བྲེ་ཕྱེད་ཙམ་སྤུངས་བྱུང་ངོ་། །ཡང་གཡས་ཕྱོགས་ནས་འདྲེ་ནག་པོ་དེ་ལངས་ནས། ནམ་
310



འདས་ལོག་མ་ཀརྨ་དབང་འཛིན་གྱི་རྣམ་ཐར།
མཁའ་ལ་ཧ་ལན་གསུམ་བརྒྱབ་ནས། ཆོས་ཀྱི་རྒྱལ་པོ་སྐུ་ཆེ་ཡང་།. མོ་ཡི་སྡིག་པ་འགག་མི་
ཚུགས། མོ་ངན་བསམ་སྐྱིད་ཟེར་བ་ཁྱོད། གཞན་གྱི་སྐྱེས་པ་སེམས་ལ་ཞུགས། སྔོན་ནས་
བཏང་བའི་རྟེན་གྲོགས་དེའི་ཕྲུ་གུ་ཕངས་མེད་མ་བྱས་སམ། རང་གི་ཕྲུ་གུ་ཕངས་མེད་མ་
བྱས་སམ། རང་གི་ཕྲུ་གུ་ལ་ཕངས་མེད་མ་བྱས་ནས་ཁྱོད་ཀྱིས་ཁྲམ་དུ་མ་བྱས་སམ། ཚེ་
འདས་ལ་དགེ་རྩ་ཅི་བཏང་བ། བདག་མེད་ཀྱི་ཕྲུ་གུ་མ་བསད་དམ། ཁྱོད་ཀྱིས་སྡིག་པའི་
བཤགས་ཐབས་ཅི་བྱས་པ། ཕ་མ་ལ་དད་གུས་གང་བྱས་པ། ཁྱོད་ཀྱི་རྫུན་དང་ཚིག་རྩུབ་མ་
སྨྲས་སམ། དཀོན་མཆོག་ལ་ཞབས་འདེགས་ག་ནས་བྱས། ངན་སློང་ལ་སྦྱིན་པ་ག་ལ་
བཏང་། སྡིག་པ་བསགས་པའི་རྡེའུ་ནག་པོ་འདི་ཙམ་ཡོད་ཟེར་ནས། རྡེའུ་ནག་པོ་བྲེ་ཕྱེད་
ཙམ་སྤུངས་བྱུང་ངོ༌། །ཡང་གཤིན་རྗེ་སྤྲེའུ་མགོ་ཅན་ལངས་ནས། སྤྲེའུ་མགོ་ན་རེ། ལྷ་འདྲེ་
གཉིས་མི་འཆམས་མི་དགོས། ངའི་སྲང་འདི་སྲང་ཚད་ཡིན། རྡེའུ་དཀར་ནག་གཉིས་ངའི་
སྲང་ལ་བཏེག་པས་ཆོག་ཟེར་ཞིང་སྲང་ལ་བཏེག་སོང་བས། སྤྲེའུ་མགོ་ཅན་ན་རེ། འདི་ནི་
རྡེའུ་དཀར་པོ་མང་ལྕི་བ་འདུག །ནག་པོ་ཉུང་ཡང་བ་འདུག །མཐོ་རིས་གནས་སུ་མཐོང་བ་
མཛོད་ཅིག་ཟེར་རོ། །ཆོས་ཀྱི་རྒྱལ་པོའི་གཡས་ཕྱོགས་ནས། གཤིན་རྗེ་གླང་གི་མགོ་ཅན་དེ་
ལངས་ནས། སྲིད་པ་ལས་ཀྱི་མེ་ལོང་དེ། ཆོས་རྒྱལ་དྲུང་དུ་ཕྱར་སོང་བས། ཆོས་ཀྱི་རྒྱལ་
པོའི་ཞལ་ནས་ཀྱང་། ཁྱོད་མི་ཡུལ་དྲན་པ་སྒང་ན་ཡོད་དུས་ན། དཀར་པོ་དགེ་བའི་ཕྱོགས་
སུ་ནི། བྱས་སོ་ཟེར་བ་བདེན་པ་འདུག །ཡར་དཀོན་མཆོག་ལ་ཞབས་ཏོག་བྱས་འདུག །
མར་ངན་སློང་ལ་སྦྱིན་པ་བཏང་འདུག །རྒྱུན་དུ་མ་ཎི་པདྨེ་བགྲངས་འདུག །རྒྱལ་ཁམས་
འགྲིམས་པའི་བླ་མ་མ་ཎི་བ་རྣམས་ལ་འབུལ་བ་ཞབས་ཏོག་བྱས་འདུག །འཕགས་པའི་
དགེ་འདུན་རྣམས་ལ་ཡང་ཞབས་ཏོག་དང་བཀུར་སྟི་བྱས་འདུག །རྟོགས་ལྡན་ཕོ་མོ་རྣམས་
ལ་ཡང་། སྤང་མཐོ་བའི་ཞབས་ཏོག་མ་བྱུང་ཡང་། གང་འབྱོར་གྱི་འབྲེལ་བ་རེ་བཏང་འདུག །
རྒྱལ་ཁམས་ཀྱི་བླ་མ་མ་ཎི་བ་རྣམས་མ་ཎིའི་དམ་བཅའ་བླངས་ནས་ཀྱང་། མ་ཎི་ཡང་མང་
311



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
དུ་བགྲངས་འདུག །གཞན་མ་དགེ་བ་ཤོགས་ཆེ་བ་མ་བྱུང་ཡང་། ཕྱག་དང་སྐོར་བ་མང་བར་
བྱས་འདུག །ཁྱོད་ཀྱི་སྡིག་པ་མ་བྱས་ཟེར་བ་ཡང་མི་བདེན་པ་འདུག་གོ། །བག་མ་བཏང་
བའི་དུས་ན་སུ་ཡིན་འདི་ཡིན་མེད་པའི་ཕྲུ་གུ་གཅིག་ཁྱོད་ཀྱིས་ཁུར་ནས། ཁྱོད་ཕྱུག་པོ་ཆེན་
པོའི་བག་མར་ཚུད་དགོས་ནས། ཁྱོད་ཀྱིས་མེད་པར་མ་བཏང་ངམ། རང་གི་ཕྲུ་གུ་བསད་
པ་དེ། སྡིག་པ་གཞན་ལས་ཆེའམ། རྐང་ལེབ་རྒྱ་བསད་པ་ལས། རང་གི་ཕྲུ་གུ་བསད་པ་སྡིག་
པ་ཆེ། དམྱལ་བ་མ་གཏོགས་འགྲོ་ས་མི་འདུག་ནའང་། དེ་ལ་ཁྱོད་ཀྱིས་འགྱོད་སེམས་དྲག་
པོ་སྐྱེས་ནས། ལུས་ཀྱི་སྒོ་ནས་ཕྱག་དང་སྐོར་བ་བྱས་འདུག །ངག་གི་སྒོ་ནས་ཡི་གེ་དྲུག་མ་
རྒྱུན་དུ་བགྲངས་འདུག །ཡང་མ་ཎི་བའི་དྲུང་དུ་བཤགས་པའི་ཚིག་བརྗོད་ཅིང་ཕྱག་དང་
སྐོར་བ་མང་དུ་བྱས་འདུག །སྡིག་པ་གཞན་མ་རྣམས་དག་འདུག་གོ། །གཞན་ཡང་དཀར་
ཕྱོགས་དཀོན་མཆོག་ལ་ཞབས་ཏོག་དང་། དགེ་འདུན་ལ་ཞབས་ཏོག་ཞུ་དུས་སུ། ཁྱོད་ཀྱི་
བསམ་པ་ལ་འདི་ལྟར་འདུག །ཕྱུག་པོ་རྣམས་ཀྱི་ཞབས་ཏོག་བྱས་པ་དང་། ངས་ཞབས་
ཏོག་བྱས་པ་ལ་ཁྱད་མེད་ཀྱང་། ཁོང་ཕྱུག་པོ་རྣམས་གྲལ་གྱི་མགོ་རུ་བཞག །ཞབས་ཏོག་སྦ་
དར་སོགས་བཟའ་བ་གནང་གི་འདུག །ང་གྲལ་གྱི་སྨད་དུ་གདན་མེད་དུ་བཞག་ནས། ལྟོ་
དང་གནང་སྦྱིན་ཡང་སྟོང་མིན་ཙམ་རེ་མ་གཏོགས་མ་བྱུང་ནས། ཞབས་ཏོག་ཆེ་ཆུང་ལ་མི་
ལྟ་བར། ཁ་དྲག་ཞན་དང་གདོང་བཟང་ངན་ལྟ་མཁན་ཀྱང་ཡིན་པར་འདུག་བསམས་ནས།
སེམས་ཡེ་ཁུན་བྱས་འདུག་པས། དེའི་ཉེས་པས་དགེ་འདུན་ལ་ཞབས་ཏོག་ཞུས་ཀྱང་། ཁྱོད་
ཀྱི་སེམས་ལ་ཡེ་ཁུན་བྱས་པས། ལྷམ་རྗེས་འབོག་བསུབ་ཏུ་སོང་འདུག །ཞབས་ཏོག་བྱས་
ནས་སྡུག་ཡུས་མ་བྱས་ན། ཁྱོད་མི་ལུས་ཐོབ་པ་འདུག་སྟེ། ཞབས་ཏོག་བྱས་སྡུག་ཡུས་བྱས་
པས། དེའི་ཉེས་པས་ད་ལན་བྱ་གོ་བོ་ཞིག་གི་ལུས་ལོངས་ཤོག་ཅིག་གསུངས་སོང་བས།
ཡང་བུད་མེད་དེའི་ཁ་ནས་འདི་ལྟར་ཟེར་རོ། །ལས་འཕྲོ་ཅན་མ་མི་ཡུལ་ལ་འབྱོར་ཟེར་ན།
འཕྲིན་པ་འདི་ལྟར་གསུངས་རོགས་མཛོད་དང་། ཡི་གེ་དྲུག་མ་འབུངས་ལས་བགྲོངས་ཤིག་
312



- --
：
-- --
- ་ ་ : ---- ：
----
འདས་ལོག་མ་ཀརྨ་དབང་འཛིན་གྱི་རྣམ་ཐར།
གྱིས། ཡར་དཀོན་མཆོག་ལ་མཆོད་པ་ཕུལ་ཅིག་གྱིས། མར་ངན་སློང་ལ་སྦྱིན་པ་ཐོངས་
ཤིག་གྱིས། དགེ་བའི་ལས་ལ་འབྲས་བུ་འདུག་གོ་གྱིས། མ་ཎི་པདྨེ་བགྲངས་པ་ལ་ཕན་
ཡོན་འདུག་གྱིས། བློ་ཕུགས་ཆོས་ལ་གཏད་ན་འཇིག་རྟེན་ཁྱིམ་པ་ཡིན་ཀྱང་། དམྱལ་བ་
བར་དོའི་གནས་ལས་ཐར་འདུག་གྱིས། དགེ་འདུན་ལ་ཞབས་ཏོག་ཞུས་པ་ལ། སྡུག་ཡུས་
ཡེ་འཁུན་མ་བྱེད་གྱིས་ཟེར་ནས། བྱ་གོ་བོ་གཅིག་གི་ལུས་ལེན་སོང་ངོ༌། ། །
ཨོཾ་མ་ཎི་པདྨེ་ཧཱུྃ་ཧཱི ཡང་ཆོས་ཀྱི་རྒྱལ་པོའི་ཕོ་བྲང་ནས། སྐད་ཀྱི་ང་རོ་དྲག་པོ་ཞིག་
བཏང་བྱུང་བས། མ་གིའི་ལྕགས་རི་བར་བསྐོར་ནང་ཞེས་ནས། ང་བོས་ནས་ཅི་བྱེད་གསུང་
གིན་འདུག་གོ། །ཆོས་ཀྱི་རྒྱལ་པོའི་ཞལ་ནས། ཚེ་ལས་འདས་པ་ཞིག་ཡོང་གིན་འདུག་གི་
ད་ལྟ་ཉིད་དུ་ཁྲིད་ཤོག་ཟེར་བའི་སྐད་ཀྱི་ང་རོ་དྲག་པོ་ཞིག་བཏང་བྱུང་བས། ཡང་ལས་
མཁན་གཤིན་རྗེ་ཕོ་ཉའི་ཚོགས་རྣམས་ཀྱིས་ཟམ་པ་རིང་མོ་དེའི་སྣ་ནས་མར་ལ་སྐྱེས་པ་
དར་རྒུད་དུ་ཡོད་པ། རལ་བ་སྤྱི་བོར་བཅིངས་པ། གོས་དམར་པོ་གོན་སྟོད་གོས་དཀར་པོ་
ལ་ནག་པོའི་འབུར་ཁྱུག་བཏང་། གཟན་དཀར་པོ་ལ་ནག་པོའི་སྒོ་ཆེན་ཡོད་པ། ལག་པ་ཕྲེང་
བ་གཞན་རྣམས་མ་ཎི་བགྲང་པ་དང་། ཡི་དམ་གྱི་བཟླས་བརྗོད་བྱས་པས་མིག་བྱང་ནས་བྲུལ་ཏེ། དེའི་
ལྷག་ཕྲེང་བ་རྡོག་པོ་བཏྭ་ལྔ་བཅུ་དྲུག་ཙམ་ཡོད་པ་སྐེ་ལ་གོན་པའི་མི་གཅིག་ནི། གཤིན་རྗེ་
རྣམས་ཀྱིས་འཛིན་ཡང་མ་ཐུབ་པར། གཡོན་ཕྱོགས་ནས་མི་དཀར་པོ་རས་དཀར་པོའི་གོས་
- གོན་པ། སྐྲ་སྤྱི་བོར་བཅིངས་པ། ལག་པ་གཡས་ཀྱིས་ཁུག་མག་གི་ཕུར་བ། ལག་པ་གཡོན་
ཤེལ་དཀར་གྱི་ཕྲེང་བ་འཛིན་པ་དེས། མི་དེའི་དཔུང་པ་ནས་བཟུང་ནས། གཤིན་རྗེ་རྣམས་
ཀྱི་ཁྲོད་ནས་ཐལ་ལེ་ཁྲིད་བྱུང་ངོ་། །ཆོས་ཀྱི་རྒྱལ་པོའི་དྲུང་དུ་སྐྱེས་པ་དེ་སླེབས་བྱུང་བས།
ལུས་འདར་ཞིང་མཆི་མ་མང་དུ་འདོན་གྱིན་འདུག་གོ། །མི་དེ་ལག་པ་གཡས་གཡོན་རེ་མོས་
སུ་བྱེད་ཅིང་མཆི་མ་ཕྱིས་ཤིང་། ཨོཾ་མ་ཎི་པདྨེ་ཧཱུྃ་ཧཱི ཟེར་ཞིང་འདུག །ཆོས་ཀྱི་རྒྱལ་པོ་ལ་དྲི་
བ་འདི་ལྟར་འབུལ་གྱིན་འདུག་གོ། །ཆོས་ཀྱི་རྒྱལ་པོ་ལ་ཕྱག་དང་སྐོར་བ་བྱས། ཞབས་སྤྱི་
313



-—་ མ
–་
གངས་ཅན་སྐྱེས་མའི་དཔེ་ཚོགས་ལས། - ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བོར་བླངས་ནས་འདི་སྐད་ཅེས་ཞུས་སོང་ངོ་། །
ཀྱེ་མ་ཀྱེ་ཧུད་ཆོས་རྒྱལ་བདག་ལ་དགོངས་སུ་གསོལ། ངའི་ཡུལ་ནི་བྲག་ལུང་པ་ནས་
ཡིན། ཡང་དགོས་རྩན་འགྲོ་ལུང་པ་ནས་ཡིན། མིང་ལ་དཔལ་འབྱོར་ཟེར་བ་ཡིན། རིགས་
དང་རུས་ནི་ཇོ་བོ་ཡིན། ང་ཆུང་དུས་ནས་འཆི་བ་ལ་ཞེན་ནས། བློ་ཆོས་སུ་རུང་བ་གཅིག་
བྱས་ཏེ། འདི་ན་དགེ་སྡིག་གི་རྩིས་གྲངས་ཞིབ་མོ་འདི་ལྟ་བུ་ཡོད་པ་ནི་མ་ཤེས། ངེད་སྤུན་
གསུམ་ཡོད་པའི་ཆུང་ཤོས་ཡིན་ལགས། རྒན་པ་ནི་ཁར་ཆུའི་བཙུན་པ་ཡིན། ཙ་རིའི་རི་པ་
ཡང་མང་དུ་བྱས་ལ། ང་རང་གི་བསམ་པ་ལ་སྤུན་འབྲིང་པ་ལ་ཐབ་ཁུར་གཏད་ནས། ང་
རང་ཆོས་བྱེད་བསམ་པའི་འདུན་མ་ཡོད་ཀྱང༌། སྤུན་འབྲིང་བ་བསམ་པ་མ་བཟང་བས་ནང་
གི་ནོར་རྫས་རྣམས་ཁུར། སྐྱེ་སྨན་ཕྱི་ལོག་ནས་བརྩལ། ཕ་མས་གྲོས་བཏབ་ཀྱང་ཕ་མའི་ཁ་
ལ་མ་ཉན། དེའི་དུས་ན་ཕ་མ་དང་གཉེན་ཚན་འཁོར་མ་རྣམས་ཀྱིས། ང་ལ་ཁྱོད་ཆོས་བྱས་
པས་མི་ཡོང་། ཕ་གཞིས་འདི་རྣམས་འཛིན་དགོས་ཟེར་ཞིང་། ཞུ་བ་ནན་ཏན་དུ་བྱས་བྱུང་
བས། ང་རང་གིས་བསམ་པ་ལ་འཇིག་རྟེན་གྱི་བྱ་བ་ལ་སྐྱོ་བ་གཏིང་ནས་སྐྱེས་ཀྱང་། ཕ་མ་
ཡིད་བཅད་ལ་འགྲོ་བ་འདུག་བསམས་ནས། འཇིག་རྟེན་བྱ་བ་བྱེད་དགོས་བྱུང་། ངའི་ཁང་
པ་དེ་དབྱར་དགུན་སྟོན་དཔྱིད་མེད་པར་རྒྱ་ལམ་འཕོག་པའི་སྡོང་ན་ཡོད་པས། རྟོགས་ལྡན་
ཕོ་མོ་གང་ནས་ཕེབས་ཀྱང་། ཐུགས་དམ་བཟང་བ་རྣམས་ལ་ལོ་ཕོགས་དང་ཟླ་ཕོགས་
བརྒྱབ། དེ་འོག་མ་རྣམས་ལ་ཞག་བདུན་ཕོགས་བརྒྱབ། གཞན་མ་རྣམས་ལ་ཟས་འབྲེལ་
གང་འབྱོར་རེ་བྱས། ང་རང་གིས་འཇིག་རྟེན་བྱས་ནས་འདིར་མ་ཡོང་བར་ལ། ཁྱིམ་སྡིག་
རྣམས་སྤངས་ལ། བླ་མ་སློབ་དཔོན་རྣམས་ཀྱི་དྲུང་དུ་རང་གི་ནོར་རྣམས་ཕུལ་ནས།
བསགས་པའི་སྡིག་སྒྲིབ་དག་ཕྱིར་དུ་བཤགས་པ་བྱས། ཡིག་བརྒྱ་ཞག་རེ་ལ་གང་ཐོན་བྱེད་
པའི་དམ་བཅའ་ཕུལ། ཡང་རྒྱལ་ཁམས་འགྲིམས་པའི་བླ་མ་མ་ཎི་བ་གཅིག་ཕེབས་བྱུང་
བས། དེ་ལ་རང་གི་མ་ཎིའི་གཞི་བཟུང་ནས། ལུང་པའི་མི་རྣམས་ཐམས་ཅད་ལ་མ་ཎི་
—
—-
314
-



འདས་ལོག་མ་ཀརྨ་དབང་འཛིན་གྱི་རྣམ་ཐར།
འདྲེན་དུ་ཤོག་ཟེར་སྐད་བཏང་ནས་མ་ཎི་འདྲེན་མཁན་རྣམས་ལ། མཚན་ལ་ཕྱེ་མར་ཕོར་བ་
རེ་དང་ཆང་ཕོར་བ་རེ་བྱིན། ཉིན་མོ་ཆང་ཕོར་རེ་དང་། རྩམ་པ་ཕོར་བ་རེ་བྱིན་ནས་མ་ཎི་
འདྲེན་དུ་བཅུག །མ་ཎིའི་གྲངས་བསོགས་པ་ནི་མ་བྱུང་། འདྲེན་མཁན་དང་མི་འདྲེན་པ་
ཕྱེད་ལས་མི་འདུག །ཞག་བདུན་གྱི་བར་དུ་མ་ཎི་བརྩིགས། བླ་མ་མ་ཎི་བ་ཐེགས་ཙ་ན། ང་
རང་གི་གོས་ཀྱི་ཕྲུག་གིས་མགོ་བྱས་པའི་འབུལ་བ་བདུན་ཚན་གཅིག་ཕུལ། རྒྱལ་ཁམས་
ལ་འབྱོན་ན་འདི་ལ་སྐུལ་མ་མཛད་རོགས་མཛོད་བྱས་ནས། ཁ་བཏགས་གཅིག་ཕུལ། ང་
རང་གིས་ཞག་རེ་ལ་མ་ཎི་ཁྲི་ཚོ་རེ་འདྲེན་པའི་དམ་བཅའ་ཡང་ཕུལ། དཔལ་ཀྱི་བསམ་ཡས་
དང་ལྷ་ས་གཉིས་ལ་མཆོད་མེ་དྲེལ་རྒྱབ་གཉིས་འབུལ་དུ་བཏང་། རང་གི་བསྙེན་གནས་
དང་སྙུང་གནས་མང་དུ་བཏང་། ནོར་རྣམས་ལ་སྙིང་པོ་མི་འདུག་བསམས་ནས། ཡུལ་པ་
རྣམས་ལ་སྟོན་མང་དུ་བཏང་། དཀོན་མཆོག་ལ་ཞབས་ཏོག་ནི་ཐབས་ཁྱེར་གཞན་ལ་སྦྲེས་
པའི་གང་ཐོབ་བྱས། རྒྱུན་དུ་རྒྱལ་པོ་མདོ་ལྔ་དང་། ཡི་གེ་དྲུག་མ་ལ་ཁ་འདོན་བྱས་པ་
ལགས། ལྟ་བའི་གདེང་དང་བསྒོམ་པའི་ཉམས་མེད་ཀྱང་། བླ་མ་མ་ཎི་བ་རྣམས་ལ་ཐུགས་
རྗེ་ཆེན་པོའི་སྒོམ་ལུང་ཞུས་ནས། རྒྱུན་དུ་ཐུགས་རྗེ་ཆེན་པོ་བསྒོམས་པ་ལགས་པས། ང་མ་
གི་རྩི་རྩི་འུར་འུར་ཟེར་བ་མ་གི་ལ་མི་གཏོང་རོགས་མཛོད་ཟེར་བ་ལ། ཡང་གཡོན་ཕྱོགས་
ནས་ལྷ་དཀར་པོ་དེ་ལངས་ནས། ཆོས་ཀྱི་རྒྱལ་པོ་ལ་ཕྱག་དང་སྐོར་བ་བྱས་ནས། ཆོས་ཀྱི་
རྒྱལ་པོ་བདག་ལ་དགོངས་སུ་གསོལ། མི་འདི་ནི་སྐྱེ་བོ་བྱང་ཆུབ་སེམས་དཔའ་ཡིན།
འཇིག་རྟེན་ཁྱིམ་ཐབ་བྱས་ནས་ཀྱང་། དཀར་པོ་དགེ་བའི་ལས་ལ་དཀར་ཞིང་སྡིག་པའི་
ལས་ལ་ནག །ཡར་དཀོན་མཆོག་གི་ཞབས་ནས་བཏེག །མར་ངན་སློང་ལ་སྦྱིན་པ་བཏང་།
རྒྱུན་དུ་མ་ཎི་པདྨེ་བགྲངས། ལས་དཀར་པོ་བསགས་པའི་རྡེའུ་དཀར་པོ་འདི་ཙམ་ཡོད་པས།
མི་འདི་མཐོ་རིས་གནས་སུ་གཏོང་བར་ཞུ་ཟེར་ཞིང་། རྡེའུ་དཀར་པོ་རི་རབ་ཙམ་སྤུངས་སོང་།
ཡང་གཡས་ཕྱོགས་ནས་འདྲེ་ནག་པོ་ཁོ་ལངས་ནས། ཆོས་ཀྱི་རྒྱལ་པོའི་དྲུང་དུ་ཞུ་བ་ལ། མི་
315



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
དོན་དཔལ་འབྱོར་ཟེར་བ་འདིས། བློ་ངན་བསམ་ངན་མ་བྱས་སམ། དཀོན་མཆོག་ཞབས་
ནས་ག་ལ་བཏེག །ཚེར་མ་དར་གཡོགས་ཁྱོད་ཀྱིས་བྱས། ངན་སློང་ལ་སྦྱིན་པ་ཁྱོད་ཀྱིས་མ་
བཏང་། རྟོགས་ལྡན་ཕོ་མོ་རྣམས་ཀྱི་མཚང་ནས་བྲུས། ཕྱི་རུ་ཞབས་ཏོག་བྱེད་དོ་སྐད།
རྟོགས་ལྡན་ཕོ་མོ་རྣམས་ཀྱི་ནི། ཆོས་རྒྱག་གསེར་གཡུ་བྱས་པ་རྣམས། ཁྱོད་ཀྱིས་ངན་
བསྡོམས་མ་བྱས་སམ། མི་ལ་ཞེ་སྡང་མཐོ་དོག་མ་བྱས་སམ། ཁྱོད་ཀྱི་དགེ་བ་ཐམས་ཅད་ནི་ ་ ་
ཞེ་སྡང་ཁ་དྲག་ངོས་ནས་མ་བྱས་སམ། རང་གི་ཐབས་སྡིག་སྤང་ཟེར་ནས། རྩྭ་གཙང་ཆུ་..
གཙང་བཏུང་པ་ཡི། རི་དྭགས་རྣམས་ཀྱང་མ་བཤོར་རམ། རང་གི་ཕ་མ་ཡིད་བཅད་ལ་མ་
བཏང་ངམ། དམྱལ་བ་མ་གཏོགས་འགྲོ་ས་མེད། སྡིག་པ་བསགས་པའི་རྡེའུ་འདི་ཙམ་ཡོད་ །
ཟེར་ནས། རྡེའུ་ནག་པོ་བྲེ་ཕྱེད་ཙམ་སྤུངས་སོང་། ཆོས་ཀྱི་རྒྱལ་པོའི་ཞལ་ནས་ཀྱང་། རྡེའུ་
དཀར་ནག་གཉིས་སྲང་ལ་ཐེག་ཅིག་གསུང་གིན་འདུག་གོ། །དེར་གཤིན་རྗེ་སྤྲེའུའི་མགོ་
ཅན་གྱིས་ལངས་ནས། རྡེའུ་དཀར་ནག་གཉིས་སྲང་ལ་བཏེག་སོང་བས། གཤིན་རྗེ་སྤྲེའུ་
མགོ་ཅན་གྱི་ཞལ་ནས། རྗེའུ་ནག་པོ་ཉུང་ཞིང་ཡང་བ་འདུག །དཀར་པོ་མང་ཞིང་ལྕི་བར་ ་
འདུག་པས། མཐོ་རིས་གནས་སུ་གཏོང་བ་མཛོད་ཅིག་ཟེར་བ་ལ། ཡང་ཆོས་ཀྱི་རྒྱལ་པོའི་
གཡས་ཕྱོགས་ནས། རཀཱ་གླང་གི་མགོ་ཅན་གྱིས། སྲིད་པ་ལས་ཀྱི་མེ་ལོང་དེ། ཆོས་ཀྱི་
རྒྱལ་པོའི་དྲུང་དུ་ཕྱིར་སོང་བས། དེ་ནས་ཆོས་ཀྱི་རྒྱལ་པོ་ནི་ཞལ་འཛུམ་པ་མཛད་ཀྱིན་
འདུག་གོ། །ཆོས་ཀྱི་རྒྱལ་པོའི་ཞལ་ནས། ཁྱོད་ནི་མི་ལུས་གཙང་མ་ཐོབ་དུས་ན། སྟོང་ལོག་
མིན་ཙམ་བྱས་འདུག་པས། ཁྱོད་རང་གི་ཁ་ནས་ཟེར་བ་གཞན་མ་རྣམས་ནི་བདེན་པར་
འདུག །ཁྱོད་ཀྱིས་སྡིག་པ་མ་བྱས་ཟེར་བ་དེ་ཨེན་ཙམ་མི་བདེན་པ་འདུག་གོ། །ཁྱོད་ན་སོ་
གཞོན་པའི་དུས་ན། ཕྱིའི་བྱིས་པ་ཟླ་གྲོགས་རྣམས་ཀྱིས་ཁྱོད་བསླུས་ཏེ། རི་བོང་དང་སྲེག་
པ་འདྲེས་པ་བཅོ་ལྔ་ཙམ་བསད་འདུག །ཁྱོད་རང་འཇིག་རྟེན་གྱི་གཞི་རྟེན་ལ་འབེབས་དུས།
གཡག་བཞི་དང་ར་ལུག་འདྲེས་པ་བཅུ་གསུམ་ཙམ་བསད་འདུག །གཞན་མ་ཁྱོད་ཀྱིས་དགེ་
316



་ འདས་ལོག་མ་ཀརྨ་དབང་འཛིན་གྱི་རྣམ་ཐར།
བའི་ཕྱོགས་སུ་ལས་སྟོབས་ཆེ་བར་བྱས་འདུག་པས། ཁྱོད་རང་གི་དགེ་བ་འདི་བྱས་ཟེར་བ་
རྣམས་བདེན་པ་འདུག་གོ། །བསྙེན་གནས་སྙུང་གནས་བསྲུངས་པ་རྣམས་འདིར་མེ་ལོང་ཡི་
གེ་ལ་གསལ་འདུག །ཡར་དཀོན་མཆོག་ལ་ཞབས་ཏོག་ཡང་བྱས་འདུག །མར་ངན་སློང་
ལ་སྦྱིན་པ་ཡང་བཏང་འདུག །ཡི་དམ་ཐུགས་རྗེ་ཆེན་པོ་ལ་གསོལ་བ་རྒྱུན་དུ་བཏབ་ནས་
འདུག་གོ། །མ་ཎི་དང་བཟླས་པ་བསྙེན་སྒྲུབ་ཀྱང་བྱས་འདུག །ལྷག་ཏུ་མཚན་ལྡན་ཀྱི་ཇོ་བོ་
རིན་པོ་ཆེ་ལ་དཀར་མེ་ཞལ་ཟས་ཕུལ་འདུག །སྨོན་ལམ་ཡང་གོ་མ་ལོག་པར་བཏབ་
འདུག །ཕ་མའི་བཀའ་བཞིན་བསྒྲུབ་ཅིང་ཞབས་ནས་བཏེག་འདུག །སྒྲུབ་ཆེན་ཕོ་མོ་
རྣམས་ཀྱི་ཞབས་ནས་བརྟེག་འདུག །དགེ་བ་འདི་བྱས་ཟེར་བ་ཡང་བདེན་པ། དཀོན་
མཆོག་རྣམས་ཀྱི་ཐུགས་རྗེས་ཁྱོད་རང་གིས་ཐམས་སྡིག་བསགས་པ་དང་། རི་བོང་དང་སྲེག་
པའི་སྡིག་པ་རྣམས་དག་ནས་འདུག་གོ། །ད་ཁྱོད་ཀྱིས་ལུས་ཀྱི་སྡིག་པ་དག་ཕྱིར་ཕྱག་དང་
བསྐོར་བ་མང་དུ་བྱས་འདུག །ངག་གི་སྒྲིབ་པ་དག་ཕྱིར་དུ། ཡི་གེ་དྲུག་མ་མང་དུ་བགྲངས་
འདུག །ཡིད་ཀྱི་སྡིག་པ་དག་ཕྱིར་དུ་ཆོས་ཕྱག་རྒྱ་ཆེན་པོའི་ངོ་བོ་གཅིག་བལྟས་ན། ཁྱོད་
རིག་འཛིན་གྱིས་ས་ཞིག་ཐོབ་པ་འདུག་སྟེ། ཕྱག་ཆེན་གྱི་ངོ་བོ་མ་བལྟས་པས་འདི་ནས་
གཙང་གུང་ས་ཁ་སྟོད་ཀྱི་ཕྱོགས་སུ། ཕ་ནི་རྩན་སྐྱབས་ཟེར་བའི་བུ་གཅིག་པར་སྐྱེ་བ་ལོངས་
ཤོག་ཅིག། །སྔར་སྦྱིན་པ་བཏང་བའི་ཕན་ཡོན་གྱིས། སྔར་ལས་ལོངས་སྤྱོད་ཆེ་བར་ཡོང་ངོ་། །
དགེ་སྟོབས་ཀྱང་དེ་ལས་ཆེ་བར་ཐོངས་ཤིག །ཡར་དཀོན་མཆོག་གི་ཞབས་ཏོག་གྱིས་ཤིག
ངའི་བསླབ་བྱ་འདི་རྣམས་སེམས་ལ་ཟུང་། རྒྱུན་དུ་ཐུགས་རྗེ་ཆེན་པོ་སྒོམས། སྙིང་པོ་ཡི་གེ་
དྲུག་མ་བགྲོངས། སེམས་ཅན་རྣམས་ལ་སྙིང་རྗེ་སྒོམས། དེར་དགེ་སྟོབས་ཆེ་བར་གྱིས་ལ།
ལོ་དྲུག་བཅུ་རེ་བདུན་ལ་ཚེའི་དུས་གྱིས་ལ་འདིར་ཤོག་ཅིག །དེ་ནས་རིག་འཛིན་གྱི་ས་ཐོབ་
པར་བྱེད་དོ། །གསུངས་ནས་ཆོས་ཀྱི་རྒྱལ་པོའི་སྤྱན་སྒོར་ཟངས་པ་ཞིག་མཛད་སོང་དེར།
མི་དེ་ནི་ཀི་ཀི་ཟེར་ནས། ཐེ་བོང་རྣམས་ལ་སྐྱེར་ནས་མཐེ་བོང་གནམ་ལ་ཀེར་འདི་ལྟར་ཟེར་རོ། །
， 317



གངས་ཅན་སྐྱེས་མའི་དཔེ་ཚོགས་ལས།་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལས་འཕྲོ་ཅན་མ་མི་ཡུལ་ལ་འགྲོ་ཟེར་ན། འཕྲིན་པ་འདི་ལྟར་གསུངས་དང་། ཁྱད་པར་
རྩོན་ཀྲོ་འགྲོ་གཏམ་ཞོལ་ཕྱོགས་ལ་འཕྲིན་པ་གསུངས་དང་། ང་དཔལ་འབྱོར་གྱི་འཕྲིན་པ་
བསྐུར་འདུག་གྱིས། ནོར་ཡོད་པ་སྦྱིན་པ་ཐོངས་གྱིས་དང་། ཡར་དཀོན་མཆོག་གི་ཞབས་
ནས་ཐེག་གྱིས་དང་། ཐུགས་རྗེས་ལམ་སྣ་འདྲེན་གྱིས་གྱིས། ང་དཔལ་འབྱོར་གྱིས་མི་ལུས་
ཐོབ་སོང་གྱིས། རྟིང་མ་རིག་འཛིན་གྱི་ས་ལ་སོང་གྱིས་ཟེར་ནས་སོང་ངོ་། །
ཨོཾ་མ་ཎི་པདྨེ་ཧཱུྃ་ཧཱི ཡང་ཆོས་ཀྱི་རྒྱལ་པོའི་དྲུང་དུ། ལས་མཁན་གཤིན་རྗེ་རྣམས་
ཀྱིས་ཡང་བཙུན་པ་རྒན་པོ་ཞིག་ཁྲིད་ནས་བྱུང་ངོ༌། །ཆོས་ཀྱི་རྒྱལ་པོའི་དེ་ལ་དྲི་བ་སྔར་
བཞིན་མཛད་ཀྱིན་འདུག་གོ། །མི་དེ་ནི་ལུས་འདར་ཞིང་ལག་པ་ཐལ་མོ་སྦྱར་ནས། དྲི་བ་
འདི་ལྟར་འབུལ་བ་འདུག་གོ། །ཀྱེ་མ་ཆོས་ཀྱི་རྒྱལ་པོ་བདག་ལ་དགོངས་སུ་གསོལ། ང་སྐྱེ་
ས་ལྷོ་བྲག་ལུང་པ་ནས་ཡིན། ཡང་དགོས་མན་ཆད་ཀྱི་ལུང་པ་ནས་ཡིན་ལགས། ང་ཡི་མིང་
ལ་ངག་དབང་གྲགས་པ་ཟེར། ང་བླ་མ་གུ་རུའི་རྒྱུད་པ་ཡིན། བསྒོམ་པའི་ཉམས་དང་
རྟོགས་པ་མ་རྙེད་ཀྱང་། བསླབ་ཤེས་ཡོན་ཏན་བླ་མའི་ཞབས་ནས་བཏེག །རབ་བྱུང་བྱས་
ནས་སྡིག་པའི་ལས་རྣམས་སྤངས། རྒྱུན་དུ་བཛྲ་གུ་རུ་པདྨ་བགྲངས། དཀོན་མཆོག་ཐུགས་
རྗེས་བདག་ཀྱང་མ་གིའི་རྩི་རྩི་འུར་འུར་ཟེར་བ་དེ་ལ་མི་གཏོང་རོགས་མཛོད་ཟེར་བ་ལ།
ཡང་གཡོན་ཕྱོགས་ནས་ལྷ་དཀར་པོ་དེ་ལངས་ནས། ཆོས་ཀྱི་རྒྱལ་པོ་ལ་འདི་ལྟར་ཞུ་ཡིན་
འདུག་གོ། །ཆོས་ཀྱི་རྒྱལ་པོ་བདག་ལ་དགོངས་སུ་གསོལ། མི་འདི་ནི་རིགས་རྒྱུད་གུ་རུའི་
རྒྱུད་པ་ཡིན། བླ་མའི་བཀའ་བཞིན་བསྒྲུབས་ནས་ཡོན་བསླབས། རྒྱུན་དུ་བསྐང་གསོ་
བཟླས་པ་མ་ཆགས་པ་བྱས། སྔོན་གྱི་སྦྱིན་ཤུགས་ཆེས་ཆེར་ནི་མེད་པ་ཡིན། སྦྱིན་པ་ཆེན་པོ་
གཏོང་རྒྱུ་མ་བྱུང་ཡང་། མི་སེམས་སྲེག་པའི་ནོར་བླངས་པ་མེད། དགེ་བ་བསགས་པའི་
འབྲས་བུ་འདི་ལྟར་ཡོད། ལིང་པ་དྲུག་གི་ལག་ནས་རི་དྭགས་བླུས། སྙིང་རྗེ་དྲག་པོས་
སེམས་ཀྱིས་མ་བཟོད་པར། ཆས་དང་རྒྱན་རྣམས་བཀྲོལ་ནས་སེམས་ཅན་སྲོག་ཀྱང་བླུས།
318



འདས་ལོག་མ་ཀརྨ་དབང་འཛིན་གྱི་རྣམ་ཐར།
རྒྱལ་ཁམས་འགྲིམས་པའི་སྒྲུབ་ཆེན་ཕོ་མོ་རྣམས། ལུང་སྟོང་རིག་པའི་འཇིགས་པ་ཡོད་པ་ལ།
སྐྱབས་དང་སྐྱེལ་མ་བྱས་པའི་ཕན་ཡོན་ཡོད། གཞན་ཡང་དབང་བསྐུར་བླ་མ་རྣམས་ལ་
ཡང་། ཚོགས་དང་བསྔོ་རྟེན་འབྲེལ་པ་གང་འབྱོར་བྱས། གུ་རུའི་ཚེས་བཅུ་ཀུན་དང་མཐུན་
པར་བྱས། ངན་ལོང་སྒོ་ཕྱེ་སྟོང་ལོག་མིན་ཙམ་བྱས། སངས་རྒྱས་ཀྱི་སྐུ་རྟེན་བཞེངས་དུས་སུ།
དེ་ལ་ཞབས་འདེགས་འབྲེལ་པ་གང་འབྱོར་བྱས། རྒྱུན་དུ་བཛྲ་གུ་རུ་བགྲངས་པ་ཡིས། རྡེའུ་
དཀར་པོ་འདི་ཙམ་ཡོད་དོ་ཟེར་ནས། རྡེའུ་དཀར་པོ་སྤར་ཕྱེད་ཙམ་སྤུངས་སོང་། ཡང་མི་
དེའི་གཡས་ཕྱོགས་ནས་འདྲེ་ནག་པོ་ཁོ་ལངས་ནས། ཆོས་ཀྱི་རྒྱལ་པོ་ལ་འདི་ལྟར་ཞུས་སོང་།
ཆོས་ཀྱི་རྒྱལ་པོའི་དྲུང་དུ་ཞུ་རྒྱུ་ཡོད། མི་ངན་ངག་དབང་གྲགས་པ་ཟེར་བ་འདིས། དད་ཟས་
ཤི་ཟས་དཀོར་ནི་མང་དུ་ཟོས། དཀོར་སྦྱོང་བྱས་པ་ཉིན་མོའི་སྐར་མ་ཙམ། ཁྱོད་ཀྱིས་
དཀོར་ལན་ཙམ་ཡང་གར་བཏང་བ། སེམས་ཅན་སྲོག་གཅོད་མ་བྱས་ཟེར་བ་རྫུན་དུ་
འདུག །ར་ལུག་རྣམས་ཀྱང་ཁྱོད་ཀྱིས་ཐོབ་ཚད་བསད། བླ་མའི་ཐུགས་ཀྱང་ཁྱོད་ཀྱིས་མ་
དཀྲུགས་སམ། ཉེ་འཁོར་རྣམས་ཀྱི་སེམས་ཀྱང་མ་དཀྲུགས་སམ། ད་ཁྱོད་ཀྱིས་དམ་ཚིག་
མ་བསྲུངས་པས། དཀོན་མཆོག་གི་བཀའ་ཆད་མ་བྱུང་ངམ། རྒྱུ་འབྲས་མ་འཛེམས་དཀོར་
ལ་ཁྱོད་ཀྱིས་འབགས། བདེན་ཚིག་མ་བལྟས་བཀའ་རྣམས་ལོག་པར་སྤྱད། ཁྱོད་ཀྱིས་བྱ་
བ་ངན་པ་བྱས་པ་ཡིས། རྡེའུ་ནག་པོ་འདི་ཙམ་ཡོད་དོ་ཟེར། རྡེའུ་ནག་པོ་སྤར་གང་ཙམ་ཞིག་
སྤུངས་སོང་། ཆོས་ཀྱི་རྒྱལ་པོའི་གཡོན་ཕྱོགས་ནས་ལས་མཁན་སྤྲེའུ་མགོ་ཅན་ལངས་ནས་
ཀྱང༌། རྡེའུ་དཀར་ནག་གཉིས་པོ་ནི་ནག་པོ་ཤེད་ཆེ་བར་འདུག་པས། ཆོས་ཀྱི་རྒྱལ་པོས་
གཟིགས་ཤིག་ཟེར་ཞིང་འདུག་པ་ལ། ཡང་ཆོས་ཀྱི་རྒྱལ་པོའི་གཡས་ཕྱོགས་ནས། རཀཱ་
གླང་གི་མགོ་ཅན་གྱིས་ལངས་ནས། སྲིད་པ་ལས་ཀྱི་མེ་ལོང་དེ། ཆོས་ཀྱི་རྒྱལ་པོའི་དྲུང་དུ་
ཕྱར་སོང་བས། ཆོས་ཀྱི་རྒྱལ་པོའི་ཞལ་ནས་ཀྱང་། ངས་ལས་ཀྱི་མེ་ལོང་འདི་ལ་བལྟས་
པས། ལྷ་འདྲེ་གཉིས་ཀྱིས་ལབ་པའི་གཏམ་དེ་ཕྱེད་བདེན་ཕྱེད་མི་བདེན་པ་འདུག །དགེ་བ་
319



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བཏང་སྡིག་པ་མ་བྱས་ཟེར་བ་ཡང་མི་བདེན་པ་འདུག །ལར་ཁྱོད་ཀྱིས་བུད་མེད་ཀྱང་
བརྟེན། བླ་མའི་ཐུགས་ཀྱང་དཀྲུགས། གཉེན་འཁོར་རྣམས་ཀྱིས་ཞིབ་པར་བསླབས་ཀྱང་།
ཁྱོད་ཀྱིས་ཁ་ལ་མ་ཉན་པར་གཉེན་འཁོར་གྱི་སེམས་ཀྱང་མ་དཀྲུགས་སམ། ལྷག་པར་ཁྱོད་
བསྐང་གསོའི་རྒྱུན་པ་བྱས་ནས་ཀྱང་། དམ་ཚིག་མ་བསྲུངས་འབག་རྩོག་མང་དུ་བྱས།
དཀོན་མཆོག་རྣམས་ཀྱང་ཐུགས་ནི་ཁྲེལ་བ་ཡིས། འཆི་བའི་རྐྱེན་ནི་དེ་ཡིན་ནོ། །བདེན་
ཚིག་མ་བལྟས་བླ་མའི་བཀའ་ཡང་བཟློག །རྡོ་རྗེ་དམྱལ་བའི་གནས་སུ་ད་ཐོངས་ཤིག །
དཀོར་སྦྱོང་དཀོར་ལེན་མ་འཇལ་རྣམ་སྨིན་ལ། ཡི་དྭགས་ངུ་འབོད་གནས་སུ་ད་ཐོངས་ཤིག །
གསུངས་སོང་། ད་ཁྱོད་རང་གི་རིགས་རྒྱུད་གུ་རུའི་རྒྱུད་པ་ཡིན་པ་གཅིག །སེམས་ཅན་འཆི་
ངེས་ཤེས་པའི་སྲོག་བླུས་པ་དང་གཉིས། རྒྱལ་ཁམས་འགྲིམས་པའི་སྒྲུབ་པ་ཕོ་མོ་རྣམས་ལ། །
ལུང་སྟོང་ཇག་པའི་འཇིགས་པ་ཡོད་སར་སྐྱབས་དང་སྐྱེལ་མ་བྱས་པའི་དེའི་ཕན་ཡོན་གྱིས།
ཐར་མེད་དམྱལ་གནས་སུ་འགྲོ་དགོས་པ་འདུག་ཀྱང་། ད་བདུན་ནས་དམྱལ་བ་ནས་ཐར་
བ་གྱིས་ཤིག་གསུང་སོང་ངོ་། །དེར་མི་དེ་ལག་པ་གཡས་གཡོན་གྱིས་རང་གི་བྲང་ལ་བརྒྱབ་
ཅིང་། མི་དེའི་ཁ་ནས་འཕྲིན་པ་འདི་ལྟར་བསྐུར་གྱིན་འདུག་གོ། །ལས་འཕྲོ་ཅན་མ་མི་ཡུལ་ ་
འབྱོན་ཟེར་ན། སྤྱིར་ལྷོ་བྲག་ལུང་པ་ལ་འཕྲིན་པ་མཛོད། ཡང་དགོས་མན་ཆད་ལུང་པ་ལ་
འཕྲིན་པ་མཛོད། ངའི་གཉེན་ཚན་རྣམས་ལ་འཕྲིན་པ་མཛོད་དང་། ངའི་བླ་མར་བཀའ་
ལོག་བྱས་པའི་བཤགས་པ་ལ། སངས་རྒྱས་ཀྱི་མཚན་འབུམ་བཞེངས་གསུངས་དང་། ལྷ་
དགོན་ལ་མཆོད་པ་ཆག་ཅིང་འབག་རྩོག་བྱས་པའི་བཤགས་པ་ལ། ལྷ་མགོན་སྙན་དར་
དང་གཏོར་ཚོགས་ཤིག་ཕུལ་གསུངས་དང་ཟེར་ནས། བཙུན་པ་དེ་ནི་གཤིན་རྗེ་རྣམས་ཀྱིས་
ཞགས་པས་ཁྲིད་ནས་སོང་ངོ་། ། ་་་་་
ཨོཾ་མ་ཎི་པདྨེ་ཧཱུྃ་ཧཱི ཡང་ཆོས་ཀྱི་རྒྱལ་པོའི་སྐུ་ཕྱོགས་སུ། གཤིན་རྗེ་ལས་མཁན་ཕོ་
ཉ་རྣམས་ཀྱིས། བླ་མའི་ཆ་ལུགས་བྱས་པ་ཞིག་གཤིན་རྗེ་རྣམས་ཀྱིས་ཁྲིད་ནས་བྱུང་ངོ་། །
320



འདས་ལོག་མ་ཀརྨ་དབང་འཛིན་གྱི་རྣམ་ཐར། ་
ཆོས་ཀྱི་རྒྱལ་པོའི་ཞལ་ནས། དྲི་བ་གོང་བཞིན་མཛད་ཀྱིན་འདུག་པ་ལ། མི་དེ་ཡང་ལུས་
འདར་བ་དང་། སྔར་བྱ་བ་ངན་པ་བྱས་པ་ཐམས་ཅད་རང་གི་སེམས་ལ་དྲན། ཆོས་མ་བྱས་
པའི་འགྱོད་པ་ཆེན་པོ་སྐྱེས་ནས། མཆི་མ་མང་དུ་འདོན་ཅིང་ཆོས་ཀྱི་རྒྱལ་པོ་ལ་དྲི་བ་འདི་
ལྟར་ཞུ་ཡིན་འདུག་གོ། །ཀྱེ་མ་ཀྱེ་ཧུད་ཆོས་ཀྱི་རྒྱལ་པོ་བདག་ལ་དགོངས་སུ་གསོལ། ངའི་
སྐྱེ་ས་གཙང་གི་ཕྱོགས་ནས་ཡིན། ཡང་དགོས་ཉིང་རོའི་ཕྱོགས་ནས་ཡིན་ལགས། ངའི་མིང་
ལ་ཕུན་ཚོགས་ཟེར་བ་ཡིན་ལགས། ང་ཡང་ལུང་པ་དེའི་གསོན་ཆོག་གཤིན་ཆོག་སྡུད་
མཁན་ཞིག་ཡིན་ལགས། ་་རང་གི་ཕ་དེ་སྔ་མོ་ནས་གྲོངས་པ་ཡིན་ལགས། ཆོས་ནང་དོན་གྱི་
སྒོམ་ཁྲིད་དབང་ལུང་རྣམས་ཞུས་ནས། གཏིང་མའི་དོན་ཞིག་བསྒྲུབ་རྩིས་ཡིན་རུང་། ལོང་
མེད་པར་འདིར་སླེབས་བྱུང་བས། འགྱོད་པ་ཅན་ལ་ཐུགས་རྗེས་གཟིགས་སུ་གསོལ་ཟེར་
ཞིང་མཆི་མ་མང་དུ་འདོན་གྱིན་འདུག་པ་ལ། དེའི་གཡོན་ཕྱོགས་ནས་ལྷ་དཀར་པོ་དེ་
བཞེངས་ནས། ཆོས་ཀྱི་རྒྱལ་པོ་ལ་ཕྱག་གསུམ་བཙལ་ནས། ཆོས་ཀྱི་རྒྱལ་པོ་ལ་འདི་ལྟར་
ཞུ་འདུག་གོ། །ཀྱེ་མ་ཆོས་ཀྱི་རྒྱལ་པོ་བདག་ལ་དགོངས་སུ་གསོལ། མི་འདི་ཨུ་རྒྱན་གྱི་རྒྱུད་
འཛིན་ཡིན་ཅིང་། བསྒོམ་མི་དགོས་པ་སངས་རྒྱས་ཐོབ་པ། འདོན་ཆོས་སྤྱོད་བྱེད་མི་
དགོས་པ། ཚེ་འདས་རྣམས་ཀྱི་སྡུག་བསྔལ་སེལ་ནུས་པ། ལར་དཀར་པོ་དགེ་བའི་ལས་ལ་
དཀར་ཞིང་། ནག་པོ་སྡིག་པའི་ཕྱོགས་ལ་ནག་པ། ཡར་མཐོ་ལ་མི་འགྲིམ་པ། ངན་སློང་
དང་སེམས་ཅན་རྣམས་ལ་སྙིང་རྗེ་ཆེ་བ། ལར་སེམས་ཅན་མང་པོའི་སྲོག་ཀྱང་བླུས། དགོས་
ཁྱི་ར་བ་རྣམས་ཀྱི་ལག་ནས་རི་དྭགས་རྣམས། རང་གི་ནོར་རྫས་རྣམས་བྱིན་ནས་སྲོག་ཀྱང་
བླུས་པ་ཡོད་ལགས། ཡང་དཔོན་པོ་སྡིག་སྤྱོད་ཀྱི་དྲུང་དུ། མི་གསུམ་ཁྲིམས་གཅོད་ཀྱིན་
འདུག་པ་ལ། ཁོང་རང་གི་དར་རས་འཕངས་མེད་དུ་ཁྱེར་ནས། སྐུ་རང་ཆེ་ཡོང་ཕྱག་ཕར་
བཙལ་ནས་སེམས་ཀྱིས་མ་བཟོད་པར་མཆི་མ་མང་དུ་བཏོན། མི་དེ་ནས་སྤྱི་སྲོག་བླུས་པའི་
འབྲས་བུ་ཡང་ཡོད་དོ། །རྒྱུན་དུ་ཁ་ཕན་དང་ཚིག་ཕན་མང་དུ་བཏགས། དད་ཟས་ཤི་ཟས་
321



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཟོས་པའི་དཀོར་མ་འབགས། དགེ་བ་བསགས་པའི་རྡེའུ་དཀར་པོ་འདི་ཙམ་ཡོད་དོ་ཟེར་
ནས། རྡེའུ་དཀར་པོ་སྤར་ཕྱེད་ཙམ་སྤུང་བྱུང་ངོ༌། །ཡང་གཡས་ཕྱོགས་ནས་འདྲེ་ནག་པོ་ཁོ་
ལངས་ནས། ཆོས་ཀྱི་རྒྱལ་པོའི་སྐུ་ཆེ་ཡང་། མི་འདིའི་སྡིག་པ་འགག་མི་ཚུགས། མི་ངན་
ཕུན་ཚོགས་ཟེར་བ་འདིས། རྒྱུད་པ་བཟང་ལ་རེ་ལྟས་ངན། ཆོས་ཕྱག་ཆེན་གྱི་ངོ་བོ་མ་
རྟོགས་པར། དད་ཟས་ཤི་ཟས་ཀྱི་ཐལ་བ་མ་འགམས་སམ། ཚེ་འདས་རྣམས་ཀྱང་བར་དོར་
འཁྱམ་དུ་བཅུག །ཁྱོད་ཀྱི་དཔེ་ཆ་སྐམ་པོ་ལག་ནས་བཟུང་། དཀོར་གྱི་ནོར་རྫས་སྙིང་ལ་
ཞུགས། ཡོན་བདག་རྣམས་ཀྱི་སྣང་ལམ་དུ། རོལ་མོ་སྒྲ་དིར་འུར་དིར་བྱས། ཚེ་འདས་གང་
སོང་མ་ཤེས་པར། ནོར་རྫ་ས་དང་ཟ་མ་བླངས་ནས་ཀྱང་། རང་ཉིད་འབུལ་བས་ཚིམ་པ་བྱུང་
བ་དང་། དགེ་བ་གཞན་ལ་གཏོང་བའི་ཁ་འགག་བྱས་པའི་རྣམ་སྨིན་ཀྱང་ཡོད། དཀོར་ཟས་
རི་རབ་ཙམ་དང་། དཀོར་ཆུ་རྒྱ་མཚོ་ཙམ་སྐྱིལ་བའི་ལས་ཀྱི་རྣམ་པར་སྨིན་པ་ཡོད་ལགས་
ཤིང་། རྡེའུ་ནག་པོ་སྤར་གང་ཙམ་སྤུངས་སོང་། ཡང་སྤྲེའུ་མགོ་ཅན་གྱིས་ལངས་ནས་ཀྱང་།
རྡེའུ་དཀར་ནག་རྒྱ་མ་ལ་བཏེག་སོང་། སྤྲེའུ་མགོ་ཅན་གྱི་ཁ་ནས་ཀྱང༌། ཆོས་ཀྱི་རྒྱལ་པོ་
བདག་ལ་དགོངས་སུ་གསོལ། ལྷ་འདྲེ་གཉིས་ཀྱི་རྡེའུ་དཀར་ནག་ནི། ནག་པོ་མང་ཞིང་ཤས་
ཆེ་བ་འདུག །དཀར་པོ་ཉུང་ཞིང་ཡང་བ་འདུག་གོ། །ཆོས་ཀྱི་རྒྱལ་པོས་གཟིགས་སུ་གསོལ་
ཟེར་ནས། ཡང་ཆོས་ཀྱི་རྒྱལ་པོའི་གཡས་ཕྱོགས་ནས། རཀྟ་གླང་གི་མགོ་ཅན་གྱིས། སྲིད་
པ་ལས་ཀྱི་མེ་ལོང་དེ། ཆོས་རྒྱལ་དྲུང་དུ་ཕྱུར་སོང་བས། ཆོས་ཀྱི་རྒྱལ་པོའི་ཞལ་ནས་ཀྱང་།
སྲིད་པ་ལས་ཀྱི་མེ་ལོང་ལ་བལྟས་པས། རྒྱུ་འབྲས་བག་ཕྱེ་བས་ཞིབ་པ་ཡོད་པས། ཁྱོད་
རྙིང་ལུགས་ཀྱི་བླ་མའི་རྒྱུད་པ་ཡིན་ཀྱང་། རྒྱུད་པ་ས་རྒྱབ་རྡོ་རྒྱབ་འགྲོ་རྒྱུ་ཡིན་ཀྱང་། ཐབས་དང་
ཤེས་རབ་གཉིས་ཡ་མ་བྲལ་བ་ཟུང་འབྲེལ་དུ་བྱེད་དགོས་པ་ཡིན། ལར་ལུང་པ་དེའི་བླ་
དཔོན་དུ་འདུག་སྟེ། དད་ཟས་དང་ཤི་ཟས་ཀྱི་ཐལ་བ་བསྡུས་ནས་མང་དུ་འགམས་འདུག །
ཁྱོད་ཀྱིས་ལུང་པ་དེའི་བླ་མ་དཔོན་དུ་བྱས་ནས། བདེན་པ་ཡོད་པའི་མི་དེ་རྒྱབ་ཏུ་བསྒྱུར།
རྗེའུ་དཀར་ནག རྒྱ་གསོལ། ལྷ་འདྲེ་གཉིས་ཀྱི། །ཆོས་ཀྱི་རྒྱལ་བ་ཅན་གྱིས། སྲིད་
་་
322



འདས་ལོག་མ་ཀརྨ་དབང་འཛིན་གྱི་རྣམ་ཐར།
བདེན་པ་མེད་པའི་མི་རྣམས་ཀྱི་ལག་ནས་ལྐོག་རྔན་བླངས་ནས། བདེན་པ་ཡོད་པའི་མི་དེ་
རྒྱབ་ཏུ་བསྐྱུར། བདེན་པ་མེད་པའི་མི་དེ་རྣམས་དང་དུ་བླངས། བདེན་ཚིག་མ་བལྟས་པ་
མིའི་སྙིང་ལ་ལྕགས་བཅུག་པའི་ལས་ཀྱི་རྣམ་སྨིན་ཀྱང་ཡོད། ཡང་རང་གི་ལྟོ་སྐལ་ཁུར་ནས།
ཁྱོད་རང་གི་གཡོག་བྱེད་ཅིང་། བློ་གཏད་པའི་མི་རྣམས་ཤི་བའི་སྐབས་སུ། དགེ་བ་ཆེར་མ་
བཏང་བ། རྔ་སྒྲ་དིར་འུར་བྱེད་ཅིང་ཐམས་ཅད་ནང་དུ་ཟོས། ཚེ་འདས་ངན་སོང་དུ་དབང་
མེད་བཏང་བའི་སྡིག་པ་ཡང་ཡོད། ཁྱོད་ལ་གཞན་ཡང་ལས་ཀྱི་རྣམ་པར་སྨིན་པ་མང་པོ་
ཁུར་དགོས་པར་འདུག་སྟེ། ད་ཁྱོད་རྒྱུད་པ་བཟང་བ་གཅིག །སེམས་ཅན་འཆི་ངོས་ཤེས་
པའི་སྲོག་བླུས་པས། དམྱལ་བ་གཞན་མ་རྣམས་ཀྱི་སྡུག་བསྔལ་ལས་ཐར་རོ། །རང་སེམས་
ཉིད་ཀྱི་ངོ་བོ་མ་རྟོགས་པས། དད་ཟས་ཤི་ཟས་ཀྱི་ཐལ་བ་འགམས་པའི་ལས་ཀྱི་རྣམ་པར་
སྨིན་པ་ནི། འདི་ནས་ཉི་མའི་བྱང་ཕྱོགས་ན། བྲག་རི་གནམ་དུ་མཆོངས་པ་འདྲ་བའི་
འགྲམ་ན། རྣག་ཁྲག་གི་མཚོ་མོ་འཁྱིལ་བ་ཡོད་དོ། །མཚོ་མོ་དེ་ལྟར་འཁྱིལ་བའི་ནང་ན།
་ སེམས་ཅན་ཆུང་ཆུང་གིས་ཆེ་བ་ཟ་བ་ཡོད་དོ། །ཞག་པོ་བཅུ་གསུམ་སྡུག་བསྔལ་མྱོང་དུ་
ཆུག་ཅིག །སེམས་ཅན་ཆུང་ཆུང་གིས་ཆེ་བ་ཟ་བའི་རྒྱུ་རྐྱེན་ནི། རང་ལ་བློ་གཏད་བྱས་པ་ཡི།
ཚེ་འདས་རྣམས་ཀྱང་མ་འགྲོངས་པའི། ཟས་ནོར་མང་པོ་ཟོས་པའི་རྣམ་སྨིན་ཡིན། ཁྱོད་ཚེ་
ཚད་མ་རྫོགས་པར། འདིར་ཡོང་དགོས་པའི་རྒྱུ་རྐྱེན་ནི། རང་གསོལ་པའི་ལྷ་མོ་ལ་མཆོད་
པ་འབག་རྩོག་བྱས་པ་ཡིས། དེའི་བཀའ་ཆད་འདི་ལྟར་ཡིན། ཁྱོད་རང་ཞོན་པའི་འོག་རྟ་ལ་
སྤག་སྦྱིན་དུས། ཁྱོད་རང་གི་ལག་པའི་མཐེ་བོང་ལ་རྨུགས་ནས་འདུག་པས། དེ་ལ་གཉན་
གཅིག་ཤོར་ནས། གཉན་དེས་སྙིང་རྩ་ལ་བཟུང་ནས་ཀྱང་། ཁྱོད་འདི་རུ་སླེབས་པ་ཡིན་ནོ། །
ཁྱོད་ཀྱི་དཀོར་ལན་མ་འཇལ་རྣམ་སྨིན་ལ། འདི་ནས་ཉི་མ་ཤར་ལྷོའི་མཚམས་ཤེད་ན། ཡི་
དྭགས་ངུ་འབོད་ཅན་གྱི་གནས་ཞེས་བྱ་བ་དེ་ན། རང་ལ་ཟ་རྒྱུ་དང་འཐུང་རྒྱུ་མེད་པའི། ཁུ་
རྩ་ཆེན་པོ་རི་རབ་ཙམ་ཁུར་ནས་ཀྱང་། ཁ་ལ་མེ་འབར་བའི་སྡུག་བསྔལ་ཡོད་པ་དེར། ཞག་
323



་
གངས་ཅན་སྐྱེས་མའི་དཔེ་ཚོགས་ལས། “ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གསུམ་སྡོད་ཅིག་གསུང་གིན་འདུག་གོ། །ཡང་ཆོས་ཀྱི་རྒྱལ་པོའི་ཞལ་ནས། ཁྱོད་ཡི་དྭགས་
ངུ་འབོད་ཀྱི་གནས་སུ་ཞག་གསུམ་ལས་སྡོད་མི་དགོས་པའི་རྒྱུ་མཚན་ནི། ཁྱོད་ཀྱི་ལས་
དཀར་པོའི་འབྲེལ་པའི་ཨ་ཁུ་རྡོ་རྗེ་གྲགས་པ་ཟེར་བ་ཡོད་པ་དེས། མི་རྣམས་བསགས་ནས་
སྟོན་མོ་མ་བཏང་ཡང་། མཁའ་མཉམ་གྱི་སེམས་ཅན་ཐམས་ཅད་ལ་གཏོར་མ་རྒྱུན་གཏོར་
དང་། དཀོན་མཆོག་ལ་མཆོད་པ་མ་ཆག་པར་ཕུལ། ཡིད་ཏིང་ངེ་འཛིན་གྱི་ངང་ནས། ་
མཁའ་མཉམ་གྱི་སེམས་ཅན་ཐམས་ཅད་ལ་སྙིང་རྗེ་བསྒོམས་པའི་ཕན་ཡོན་གྱིས། ཡི་
དྭགས་ངུ་འབོད་སྡུག་བསྔལ་ལས་ཐར་རོ་གསུངས། ཡང་ཆོས་ཀྱི་རྒྱལ་པོའི་ཞལ་ནས་ཀྱང་། ་
མི་དེ་ལ་ལུང་བསྟན་འདི་ལྟར་གསུང་གིན་འདུག་གོ། །དེ་ནས་སྔོན་གྱི་ལས་འཕྲོ་འདི་ལྟར་
ཡོད་དོ། །ཡུལ་ཅིག་དབུས་ཀྱི་ལུང་པ་ནས། ཡང་དགོས་གཞུང་གི་ཕྱོགས་ཞེས་ནས། ནང་
པ་རྒྱུད་དང་ལོངས་སྤྱོད་ཆེར་མེད་པའི་ཆོས་དཀར་ཞིང་དད་པ་ཆེ་བ། མིང་ལ་བསྟན་འཛིན་
དོན་འགྲུབ་ཅེས་བྱ་བ་ཡོད་པ་ལ། དེའི་སྐྱེ་དམན་ལ་མེ་ཏོག་གོས་དཀར་ཞེས་བྱ་བ་ཡོད་དོ། །
དེ་གཉིས་ཀྱི་བུ་རུ་སྐྱེ་བ་ལོངས་ཤོག་གསུངས། ཁྱོད་རང་གི་མིང་ལ་བསོད་ནམས་ཚེ་དབང་
ཞེས་བྱ་བ་ཡོང་ངོ་། །རྙིང་མའི་རྒྱུད་འཛིན་གཅིག་དང་མཇལ་ནས་ཀྱང་། ལུང་དང་མན་ངག་
ཐོམས་ཅད་ཞུས་ནས་ཀྱང་། སྔར་ལས་ལྷག་པའི་འགྲོ་དོན་གྱིས་ཤིག་གསུང་གིན་འདུག་
པ་ལ། བླ་མ་དེ་ནི་གཤིན་རྗེ་རྣམས་ཀྱིས་ཁྲིད་ནས་སོང་ངོ༌། །་་་་་
་་ ཡང་བླ་མ་དེའི་ཞལ་ནས་འཕྲིན་པ་འདི་ལྟར་སྐུར་གྱིན་འདུག་གོ། །ལས་འཕྲོ་ཅན་མ་
མི་ཡུལ་ལ་འབྱོན་ཟེར་ན། འཕྲིན་པ་འདི་ལྟར་གསུངས་རོགས་མཛོད་དང་། སྤྱིར་འཛམ་བུ་
གླིང་ལ་འཕྲིན་པ་མཛོད། དགོས་གཙང་ཉིང་རོ་ཟུར་ཁང་ཕྱོགས་ལ་འཕྲིན་པ་མཛོད། དད་
ཟས་ཤི་ཟས་ཟོས་པའི་ཁུར་རྩ་ནི། རི་རབ་ཙམ་ཞིག་འདུག་གོ། །རང་སེམས་ཉིད་ཀྱི་ངོ་བོ་
མ་རྟོག་པས། གཞན་གྱིས་ཡར་འདྲེན་མ་བྱེད་གྱིས། སྔར་ང་རང་ལ་དགེ་རྩ་བཏང་བ་རྣམས་
མི་གཞན་མ་རྣམས་ཀྱིས་ཁྱེར་སོང་གྱིས། དད་ཟས་ཤི་ཟས་ཟོས་པ་མ་ལགས་པས། རང་
， ་ 324
།
324



འདས་ལོག་མ་ཀརྨ་དབང་འཛིན་གྱི་རྣམ་ཐར། ་་ ་
ནོར་དབང་ཡོད་ཀྱིས་དགེ་བ་ཐོངས་ཤིག་གྱིས། སྔར་ང་རང་གིས་ཡར་འདྲེན་བྱས་པ་ཡི། ཚེ་
འདས་རྣམས་ཀྱི་མིང་བཀོད་ལ། རང་གི་ནང་གི་ནོར་རྫས་རྣམས་ཕངས་སེམས་མ་བྱེད་
སེར་སྣའི་མདུད་པ་ཁྲོལ། བླ་མ་མཚན་ཉིད་དང་ལྡན་པའི་ཞབས་དྲུང་དུ་ཕུལ་ལ་བསྔོ་བ་
སྨོན་ལམ་རེ་ཞུས་གསུངས་དང་། དེ་བཞིན་དུ་བླ་མ་མ་ཎི་བ་སུ་བྱོན་ལ། བསྔོ་རྟེན་ཟུང་
བསྐུར་ཕུལ་ཅིག་གྱིས། ངའི་ཉེ་བ་རྣམས་ལ་འཕྲིན་པ་གྱིས། དཀོན་མཆོག་དྲུང་དུ་ཕྱག་དང་
སྐོར་བ་གྱིས། མདོ་རྒྱ་ཆེ་རོལ་པ་བཞེངས་གསུངས་དང་། གསེར་གྱི་མཆོད་རྟེན་བཞེངས་
གྱིས་དང་། བཤགས་པ་འདི་རྣམས་བྱས་འདུག་ན། སྣག་ཁྲག་གི་མཚོ་ནང་སྡུག་བསྔལ་
དང་། ཡི་དྭགས་བཀྲེས་སྐོམ་གྱི་སྡུག་བསྔལ་ལས་ཐར་བ་འདུག་ཅེས་ཟེར་རོ། །
གཤིན་རྗེ་རྣམས་ཀྱིས་བྱང་ཕྱོགས་སུ་ཁྲིད་སོང་། ཨོཾ་མ་ཎི་པདྨེ་ཧཱུྃ་ཧཱུྃ༔ ཆོས་ཀྱི་རྒྱལ་
པོའི་སྐུ་གཞོགས་སུ་བླ་མ་སྐུ་ཤམ་དཀར་པོ་དཀྲིས་པ། རྔ་ལོང་གི་སྐེ་རགས་བཅིངས་པ།
ཞལ་རས་སྔོ་ཁྲོམ་མེ་བ་ཡོད་པ་ཞིག, །ཞལ་ནས་བཛྲ་གུ་རུའི་སྒྲ་དིར་དིར་མཛད་ནས། ཆོས་
ཀྱི་རྒྱལ་པོའི་དྲུང་དུ་བྱོན་བྱུང་ངོ་། །ཆོས་ཀྱི་རྒྱལ་པོའི་སྐུ་གཞོགས་གཡས་གཡོན་གྱི་གཤིན་
རྗེས་རྒྱོབ་སོད་ཀྱི་སྒྲ་སྒྲོག་པ་རྣམས་ནི་རེ་ཞིག་ཐན་ནས་ལུས་སོང་། དེར་བླ་མ་དེས་ཆོས་ཀྱི་
རྒྱལ་པོ་ལ་ཕྱག་དང་སྐོར་བ་བྱས་ནས། ཆོས་ཀྱི་རྒྱལ་པོའི་སྐུ་གཞོགས་སུ་བསྡད་སོང་། དེ་
ནས་ཆོས་ཀྱི་རྒྱལ་པོས་བླ་མ་དེ་ལ་དྲི་བ་སྔར་བཞིན་མཛད་ཀྱིན་འདུག་པ་ལ། བླ་མ་དེས་
ཆོས་ཀྱི་རྒྱལ་པོ་ལ་དྲི་བ་འདི་ལྟར་འབུལ་གྱིན་འདུག་གོ། །ཆོས་ཀྱི་རྒྱལ་པོ་བདག་ལ་
དགོངས་སུ་གསོལ། ངའི་སྐྱེ་ས་ཡ་འབྲོག་སྒང་ནས་ཡིན། ངའི་མིང་ལ་མདོ་སྔགས་བསྟན་
འཛིན་ཟེར། རྒྱུད་པ་མ་ཉམས་ཨུ་རྒྱན་རྒྱུད་འཛིན་ཡིན། ལར་གུ་རུ་ཉིད་ཀྱི་བཀའ་དང་
འགལ་བ་ནི་གཅིག་ཀྱང་བྱས་པ་མེད། འདིར་འགྲོ་བ་སེམས་ཅན་ཐམས་ཅད་ཀྱི་སྡུག་
བསྔལ་སེལ་བ་དང་། རང་ལ་འབྲེལ་པ་ཐོགས་ཚད་འདྲེན་དུ་ཡོང་བ་ཡིན་ལགས་ཟེར་བ་ལ།
དེར་ཆོས་ཀྱི་རྒྱལ་པོའི་ཞལ་ནས། འོ་ན་ལས་ཀྱི་མེ་ལོང་དེ་སྦྱོར་དང་གསུངས་པ་ལ། ཆོས་
，
325



གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས། ་ ་ ་
ཀྱི་རྒྱལ་པོའི་གཡས་ཕྱོགས་ནས། རཀཱ་གླང་གི་མགོ་ཅན་དེ་ལངས་ནས་སྲིད་པ་ལས་ཀྱི་མེ་
ལོང་དེ་ཕྱིར་སོང་བས། ཆོས་ཀྱི་རྒྱལ་པོས་སྲིད་པ་ལས་ཀྱི་མེ་ལོང་ལ་གཟིགས་ནས། ཁྱོད་
ཨུ་རྒྱན་གྱི་རྒྱུད་འཛིན། ཕས་གཏེར་དུ་སྦས་པ་བུས་འདོན་ནུས་པ་ཞིག་ཡིན་པར་འདུག་
པས། ལྷ་འདྲེ་གཉིས་ཀྱི་རྡེའུ་དཀར་ནག་ཞེར་མི་དགོས་པ་འདུག །ད་དུང་ཁྱོད་རང་གི་འགྲོ་
དོན་མི་ཡུལ་ཡ་འབྲོག་སྒང་ན་ཡོད་པས། མ་གིའི་དམྱལ་ཁམས་བཟོ་བརྒྱད་ན་ཡོད་པའི་
ཟས་འབྲེལ་ཆོས་འབྲེལ་ཐོགས་ཚད་པའི་མི་རྣམས་ཡར་དྲོངས་ལ་སོང་ཞིག་གསུངས་སོང་
བས། ཆོས་ཀྱི་རྒྱལ་པོས་དེ་སྐད་གསུངས་མ་ཐག་རོལ་མོའི་སྒྲ་དང་འོད་ཆེན་པོ་ཞིག་བྱུང་།
དེར་ཀརྨ་དབང་འཛིན་གྱི་ཐུགས་ལ་སུ་ཞིག་ཡིན་ནམ་བསམས་བལྟས་པས། གཏེར་བདག་
དཔའ་བོ་མཁའ་འགྲོ་རྣམས་ཀྱིས་བསུ་བ་དར་ལམ་བཏང་ནས་བྱུང་ངོ༌། །
དེར་བླ་མ་དེས་ཕོ་བྲང་གི་ལྕགས་རིའི་ཁ་ནས་འདི་ལྟར་གསུང་གིན་འདུག་གོ། །མ་ ་
གིའི་ལྕགས་རི་འཁོར་ཡུག་ནང་ཞེས་ན། ང་ལ་ཟས་འབྲེལ་ཆོས་འབྲེལ་ཐོགས་ཚད་རྣམས།
ང་ནི་མདོ་སྔགས་བསྟན་འཛིན་ཞེས་པ་ཡིན། ང་འབྲེལ་པ་ཐོགས་ཚད་ཡར་ཤོག་དང་། ཅེས་
གསུང་གིན་འདུག་གོ། །དེ་མ་ཐག་ཏུ་དམྱལ་ཁམས་བཟོ་བརྒྱད་ཀྱི་ནང་ནས། སྐྱེ་སྨན་སྨིན་
འགུགས་བྱས་པ་མང་པོ་དང་། མི་ཕོ་མོ་མང་པོ་ཁོང་གི་གསུང་ཐོས་ཙམ་གྱིས། ངའི་བླ་མའི་
གསུང་བྱུང་ཟེར་ཞིང་། ཐམས་ཅད་ཁོང་གི་རྗེས་ལ་ཡར་ལངས་སོང་། ཡང་དེ་ནས་ཕར་ཕྱིན་
པའི་ས་ན། ཨ་ནི་ལྡན་པ་ལ་སྨེ་བ་ཡོད་པ་ཞིག་ལུས་ལ་ལྕགས་གཟེར་སྟོང་བཏབ། ལྕེ་ལྐོག་
མའི་འོག་ནས་དོན་ནས་གཤོལ་ལྕགས་མེ་འབར་བས་རྨོས་རྨོ་ཞིང་འདུག་གོ། །དེར་གཤིན་
རྗེ་རྣམས་ན་རེ། ཁྱོད་ལ་བསྒོམ་པའི་ཉམས་དང་རྟོགས་པ་འཆར་རྒྱུ་ཡོད་ན་འཆར་རན། ཡི་
དམ་གྱི་ལྷ་ཡོད་ན་འགྲུབ་རན། སྐྲ་བཅད་མིང་སྤོས་ཀྱི་བླ་མ་ཡོད་ན་བསྒོམ་རན། སྐྲ་བཅད་མིང་
སྤོས་ཀྱི་བླ་མ་རྒྱབ་ཏུ་བསྐྱུར། ད་ལྟ་འདི་ལྟ་བུའི་སྡུག་བསྔལ་མྱོང་དགོས་པ་བསམ་བློ་
ཐོངས་དང་བྱས་པས། དེའི་དུས་བླ་མ་དེའི་གསུང་ལྷང་ངེ་བས། ངས་སྐུ་བཅད་མང་སྤོས་
326
༢26
，
，



འདས་ལོག་མ་ཀརྨ་དབང་འཛིན་གྱི་རྣམ་ཐར།
པའི་མིང་ཡོད་ན། ངའི་རྗེས་ལ་ཤོག་ཅིག་ཟེར་བྱུང་བས། ཡང་གཤིན་རྗེ་རྣམས་ཀྱིས་བླ་མ་
དེ་ལྟ་བུའི་ཆོས་སྒོར་བཞུགས་ད་ལྟ་བླ་མའི་ན་བཟའ་ནས་འཇུ་རན་ཟེར་བ་ལ་དེར་བླ་མའི་
སྒོར་བཞུགས། ད་ལྟ་བླ་མའི་ན་བཟའ་ནས་འཇུ་རན་ཟེར་བ་ལ་དེར་བླ་མས་གསུང་ཞིང་།
མོའི་དཔུང་པ་ནས་ཡར་བཟུང་ནས་ཡར་བླངས་སོང་བས། ཨ་ནི་དེ་ནི་བླ་མའི་ཞལ་ལ་
བལྟས་ནས། སླར་ཡང་ལས་ཀྱི་རྣམ་པར་སྨིན་པས་སླར་ཡང་དམྱལ་བར་ལྷུང་སོང་། ཡང་
ཀརྨ་དབང་འཛིན་གྱིས་གཤིན་རྗེ་རྣམས་ལ་བླ་མ་དེ་ལྟ་བུས་དཔུང་པ་ནས་བཟུང་ཡར་
འཐེན་ཀྱང་། མར་དམྱལ་བར་འགྲོ་དགོས་པའི་དོན་ཅི་ཡིན་བྱས་པས། ཡང་གཤིན་རྗེ་
རྣམས་ཀྱི་ཞལ་ནས། ཨ་ནི་འདིས་ཀྱང་མི་ཡུལ་དྲན་པ་སྒང་ན་སྡོད་པའི་དུས་ན། དཀོར་
སྦྱོང་དང་ཁ་འདོན་ནི་སྤུ་ཙམ་ཡང་མ་བྱས། དགོན་པའི་གྲས་བྱས་ནས། དགོན་པ་རི་ཁྲོད་
ཀྱི་དཀོར་ཡང་ཟོས། རང་གི་སྐྲ་བཅད་མིང་སྨོས་བླ་མ་ལ། དད་པ་དང་མོས་གུས་མ་བྱས་
པར། མི་རྣམས་ཀྱི་སར་བླ་མའི་མཚང་སྣ་དགུ་ནས་བརྗོད། སྐུར་བ་དང་མི་ཁ་བཏང་བའི་
རྣམ་སྨིན་དང་། བླ་མའི་གཟུང་མ་བྱས་ནས་བྱིན་རླབས་སུ་མཤེས་པར། མིག་སེར་དང་ང་
རྒྱལ་ཕྲག་དོག་བྱས་པའི་ཉེས་པས། བླ་མ་དེ་ལྟ་བུའི་དཔུང་པ་ནས་བཟུང་ཡར་བླངས་ཀྱང་།
མ་འདྲོངས་པར་དམྱལ་བར་འགྲོ་དགོས་པ་ནི་དེའི་རྣམ་སྨིན་ཡོན་ནོ། །
ཡང་བླ་མའི་ཞལ་ནས་ངའི་བཀའ་དང་གདམས་ངག་ཁྱད་དུ་བསད་ཀྱང་། འོན་ཀྱང་
སྨོན་ལམ་གྱི་འབྲེལ་བ་ཡོད་པས་ཡར་ཤོག་དང་གསུངས་ནས་ཁྲིད་ནས་སོང་། དེ་ནས་
དཔག་ཚད་གཅིག་ཕྱིན་པའི་ས་ནས། རླུང་དམར་ཆེན་པོ་གཅིག་གིས་ཁྱེར་སོང་། ཡང་ངས་
བླ་མ་དེ་ལྟ་བུའི་དཔུང་པ་བཟུང་ཡང་མ་ཐུབ་པར། རླུང་གིས་ཁྱེར་སོང་བ་ཅི་ཡིན་བྱས་པས།
ཡང་གཤིན་རྗེ་རྣམས་ཀྱི་ཞལ་ནས། ཐབས་དང་ཤེས་རབ་གཉིས་ཡ་མ་ཟུང་འབྲེལ་དུ་དགོས་
པ་ཡིན། བླ་མའི་ཐུགས་རྗེ་དང་མོས་གུས་གཉིས་འབྲལ་མེད་དུ་དགོས་པ་ཡིན་ཏེ། བླ་མའི་
ཐུགས་རྗེ་མ་གཏོགས་མོ་རང་གི་དད་པ་དང་མོས་གུས་ནི་སྐད་ཅིག་ཙམ་ཡང་མ་བྱས་པར་
327



།
གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
འདུག །འོན་ཀྱང་བླ་མའི་ཐུགས་རྗེས་བྱོལ་སོང་གི་གནས་སུ་སོང་ངོ༌། །
ཨོཾ་མ་ཎི་པདྨེ་ཧཱུྃ་ཧི ་ ཡང་ཆོས་ཀྱི་རྒྱལ་པོའི་དྲུང་དུ། གཤིན་རྗེ་རྣམས་ཀྱིས་སྐྱེ་སྨན་
སེ་མ་སེར་སྐོང་གཙུག་གཡུ་གསེར་གྱི་ཨ་ལོང་བཅས་པ་བཏགས་པ་གཅིག་ཁྲིད་བྱུང་བའི། དེར་
ཆོས་ཀྱི་རྒྱལ་པོས་སྐྱེ་སྨན་དེ་ལ་དྲི་བ་སྔར་བཞིན་མཛད་ཀྱིན་འདུག་པ་ལ། སྐྱེ་སྨན་དེ་ནི་མིག་
ཆུ་འདོན་པ་དང༌། ཆོས་ཀྱི་རྒྱལ་པོ་ལ་འདི་ལྟར་འབུལ་གྱིན་འདུག་གོ། །ཀྱེ་མ་ཆོས་ཀྱི་རྒྱལ་
པོ་བདག་ལ་དགོངས་སུ་གསོལ། ང་སྤྱིར་ནི་དབུས་ཀྱི་ཕྱོགས་ནས་ཡིན། ཡང་དགོས་ཆོས་
འཁོར་ལྷ་སའི་ཕྱོགས་ནས་ཡིན་ལགས། ངའི་མིང་ལ་ཨ་མ་ལྷ་ལྷ་ཟེར་བ་ཡིན་ལགས།
ངས་ཚེ་སྟོད་ལ་ཚོང་དཔོན་གྱི་ཆུང་མ་བྱས་ལགས། ང་ལ་ནོར་ལོངས་སྤྱོད་ཆེ་བར་ཡོད་ལ།
ལས་ཀྱི་སྡིག་སྒྲིབ་མང་བར་བསགས། དེ་ནས་རང་གི་གཏན་གྲོགས་དང་ཤི་བྲལ་བྱུང་། ད་་
དུང་གྲོགས་ཀྱི་དུང་སེམས་མ་ཆོད་པར། ཕྱིའི་གྲོང་པ་ཁྱིམ་མཚེས་ཀྱི་ཞེ་སྡང་ལ་བལྟས་ནས།
རང་དང་རྒན་གཞོན་མི་སྙོམས་པའི་གཏན་གྲོགས་ཤིག་ཀྱང་བཙལ། ཕྱིའི་ཞེ་སྡང་གི་དབང་
དུ་སོང་ནས་འཆི་བ་ནི་མ་དྲན། དེ་ནས་དུས་ནམ་ཞིག་ཙ་ན། བསམ་ཡས་སུ་སྐོར་བ་ལ་ཕྱིན་
པས། དེར་བླ་མ་མ་ཎི་བ་ཞིག་ཕེབས་བྱུང་བས། ལས་རྒྱུ་འབྲས་འཁོར་བའི་ཉེས་དམིགས་
དང་། ལྷག་པར་དུ་གླིང་ཟ་ཆོས་སྐྱིད་རྣམ་ཐར་ལ་སོགས་པ་རྒྱས་པར་གསུང་གིན་འདུག་
པ་ལ། དེས་ངའི་སྙིང་ལ་མདའ་ཕོག་པ་ལྟ་བུ་བྱུང་བས། འཆི་བ་སྙིང་ནས་དྲན་བྱུང་། སྔར་
ངས་བསགས་པའི་ནོར་ལ་སེར་སྣ་བྱས། དགེ་བ་མ་བཏང་བར་ཞེ་སྡང་ང་རྒྱལ་ཕྲག་དོག་
བྱས་པ་ལ་འགྱོད་པ་དྲག་པོ་བྱས། རང་གི་ནོར་རྫས་ཡོད་ཚད་ཡར་དཀོན་མཆོག་ལ་ཞབས་
ཏོག །མར་ངན་སློང་ལ་སྦྱིན་པ་བཏང་། གསེར་ཡོད་མཚན་ལྡན་གྱི་ཇོ་བོ་རིན་པོ་ཆེ་ལ་
གསེར་ཆབ་བསྒྲོན། རང་གི་ཁ་དབུགས་འདྲེན་པའི་བརྟེན་གྲོགས་དེ། ་ མཐུན་པར་བྱུང་ན་
སྔར་བཞིན་འགྲོགས་ལུགས་བྱས། མ་མཐུན་འདུག་ཀྱང་དེ་ཆགས་ཞེན་མེད་པར་བསགས་
པའི་སྡིག་སྒྲིབ་དག་ཕྱིར་དུ། བསྙེན་གནས་དང་སྙུང་གནས་ལ་སོགས་མང་དུ་བསྲུངས། །
328



-- : - ::--
པ་:: -- : - ：
འདས་ལོག་མ་ཀརྨ་དབང་འཛིན་གྱི་རྣམ་ཐར།
དགོས་མེད་ཀྱི་སྨྲ་བ་ཅ་ཅོ་སྤངས་ནས་ཀྱང་། །རྒྱུན་དུ་ཡི་གེ་དྲུག་པར་འབུངས་ནས་
བགྲངས། །དབང་ཁྲིད་ཆོས་གསུམ་གནང་བའི་བླ་མ་ལ། །ས་ཕྱོགས་གང་ནས་ཡུལ་འདིར་
ཕེབས་འདུག་ཀྱང་། །ཞབས་ཏོག་བཀུར་སྟི་གང་འབྱོར་འབུངས་ནས་བྱས། །གདམས་ངག་
དབང་ཁྲིད་ལ་སོགས་མང་དུ་ཞུས། །ཕྲག་དོག་གཡོ་སྒྱུ་གནོད་སེམས་སྤངས་ནས་ཀྱང་། །
རྒྱུན་དུ་བླ་མའི་རྣལ་འབྱོར་བསྒོམས་པ་ལགས། །ལུས་ཀྱི་སྒྲིབ་པ་དག་ཕྱིར་ཕྱག་དང་བསྐོར་
བ་མང་དུ་བྱས། །བདག་ཀྱང་མ་གི་རྩི་རྩི་འུར་འུར་ཟེར་བ་དེ་ལ་མི་གཏོང་རོགས་མཛོད་
ཟེར་བ་ལ། ཡང་བུད་མེད་དེའི་གཡོན་ཕྱོགས་ནས། ལྷ་དཀར་པོ་དེ་བཞེངས་ནས་ཀྱང་། མོ་
རང་གིས་ཞུས་པ་ལྟར་ཞུས་སོང་ནས་རྡེའུ་དཀར་པོ་སྤར་གང་ཙམ་སྤུངས་སོང་། ཡང་བུད་
མེད་དེའི་གཡས་ཕྱོགས་ནས། འདྲེ་ནག་པོ་དེ་ལངས་ནས། འདྲེ་ནག་པོའི་ཁ་ནས་འདི་
ལྟར་ཟེར་རོ། །ཆོས་ཀྱི་རྒྱལ་པོ་སྐུ་ཆེ་ཡང་། མོ་ཡི་སྡིག་པ་འགག་མི་ཚུགས། ཆོས་ཀྱི་རྒྱལ་
པོའི་དྲུང་དུ་ཞུ་རྒྱུ་ཡོད། མོ་ངན་ལྷ་ལྷ་ཟེར་བ་ཁྱོད། བསམ་ངན་ཕུགས་སུ་བཅུག་ནས་ཚེར་
མ་དར་གཡོགས་བྱས། རང་དོན་མི་འགྲུབ་དོགས་ནས་ལྷ་ལ་གསོལ་མཆོད་གཏོང་། མི་
དོན་འགྲུབ་ཀྱིས་དོགས་ནས་སྨོན་ལམ་ཕྱིར་ལོག་འདེབས། བསམ་བཟང་ཡིན་ཟེར་བསམ་
ངན་ཕུགས་སུ་བཅུག །ཕྱི་ལྟར་མ་ཎི་འདྲེན་ཅིང་ནང་དུ་འཆལ་གཏམ་བྱེད། ཁྱོད་ཀྱིས་
བསྙེན་གནས་སྙུང་གནས་བསྲུངས་པ་རྣམས། ཕྱི་ཆོས་སྙན་གྲགས་ཀྱི་སྲུང་བ་མ་གཏོགས་པ།
ནང་ནམ་འཆི་ངེས་མེད་བསམས་ནས། སྡོམ་པ་མིག་གི་འབྲས་བུ་ལྟར་བསྲུང་བ་ག་ལ་ཡོད།
ཁྱོད་ཀྱིས་བྱས་པ་ཐམས་ཅད་སྡིག་པའི་ལས་སུ་བྱས། ཟོས་པ་ཐམས་ཅད་དཀོར་གྱི་ལས་
སུ་ཟོས། ཁྱོད་ཀྱིས་སྡིག་པ་བསགས་པའི་རྡེའུ་ནག་པོ་འདི་ཙམ་ཡོད་དོ་ཟེར་ཞིང་རྡེའུ་ནག་
པོ་སྤར་ཕྱེད་ཙམ་སྤུངས་སོང་། ཡང་སྤྲེའུ་མགོ་ཅན་གྱིས་ལངས་ནས་རྡེའུ་དཀར་ནག་གཉིས་
པོ་རྒྱ་མ་ལ་བཏེག་སོང་བས། སྤྲེའུ་མགོ་ཅན་གྱི་ཞལ་ནས། རྡེའུ་དཀར་ནག་གཉིས་ནག་པོ་
ཉུང་ཞིང་ཡང་བར་འདུག །དཀར་པོ་མང་ཞིང་ལྕི་བར་འདུག་པས། འདི་ནི་མཐོ་རིས་
:
=
-- པས་ -----
-- བདཀ་ ༔ ༔ :- --- ་བ བ པ
::-
-
---- ----
--
- ༌༌༌༌་་༌ --
- --



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གནས་ལ་གཏོང་རོགས་མཛོད་ཅིག་ཟེར་བ་ལ། ཡང་རཀྟ་གླང་གི་མགོ་ཅན་གྱིས། སྲིད་པ་
ལས་ཀྱི་མེ་ལོང་དེ་ཆོས་རྒྱལ་དྲུང་དུ་ཕྱར་སོང་བས། དེ་ནས་ཆོས་ཀྱི་རྒྱལ་པོས་སྲིད་པ་ལས་
ཀྱི་མེ་ལོང་ལ་གཟིགས་ནས། ཞལ་འཛུམ་པ་མཛད་ཀྱིན་འདུག །སྡིག་པ་བྱས་པའི་མི་དེ་
མང་བར་འདུག་སྟེ། ལས་ངན་སྡིག་པ་བསགས་པ་ལ། འགྱོད་སེམས་བྱེད་མཁན་ཁྱོད་
ལས་མི་འདུག་པས། མི་ལ་ལ་ནི་གཞོན་དུས་སུ་ལྷ་ཆོས་བྱས་ཀྱང་། རྙིང་མ་སྡིག་པ་
བསགས་པའི་རྣམ་སྨིན་འཁུར་དགོས་པ་རང་འགའ་ཞིག་འདུག་གོ། །ངས་ལས་ཀྱི་མེ་ལོང་
ལ་བལྟས་པས། ཁྱོད་ཀྱི་བྱ་བ་དོན་ལྡན་བྱས་ནས་འདུག་གོ། །ཡར་མཆོད་མར་སྦྱིན་གྱི་
དགེ་བ་ཡང་བཏང་འདུག །ཁྱོད་རང་གི་གཙུག་གཡུ་ལ་བཏགས་པའི་གསེར་གྱི་ཨ་ལོང་དེ་
ཡང་། ཇོ་བོ་རིན་པོ་ཆེ་ལ་གསེར་ཆབ་བསྒྲོན་ནས་འདུག་གོ། །ལས་རྒྱུ་འབྲས་ཀྱི་ཆོས་ཐོས་
པ་ཙམ་གྱིས་ཀྱང་དེ་ལ་ངེས་ཤེས་སྐྱེས་ནས་ཀྱང་། སྔར་བྱས་སྡིག་པའི་ལས་ལ་འགྱོད་
སེམས་སྐྱེས། ལུས་ངག་ཡིད་གསུམ་སྡིག་པ་དག་ཕྱིར་དུ། བསྙེན་གནས་སྙུང་གནས་ཀྱང་
མང་བར་བསྲུངས་ནས་ཀྱང་། ཁྱོད་ཀྱི་ཚེ་སྟོད་ལ་སྡིག་པ་མང་པོ་ཡོད་ཀྱང་། དེ་ལ་འགྱོད་
སེམས་དྲག་པོ་རང་བྱས་ནས། ལུས་ངག་ཡིད་གསུམ་གྱི་སྒོ་ནས་བཤགས་པ་བྱས་པས།
སྐད་ཅིག་དྲན་ཆོག་གི་ཆོས་ཡིན་པས། དེའི་འབྲས་བུས་ཁྱོད་ཀྱི་སྡིག་སྒྲིབ་ཐམས་ཅད་དག་
ནས་འདུག །མི་ཡུལ་དུ་མི་ལུས་ལེན་པར་སོངས་ཤིག་གསུངས་སོ། །
འཕན་ཡུལ་གླང་ཐང་ཞེས་པ་རུ། མི་ལུས་གཙང་མ་ལོངས་ཤོག་གསུང་གིན་འདུག་གོ། །
ཁྱོད་མི་ནག་གི་ཆ་ལུགས་ཡིན་འདུག་ཀྱང་། བསྙེན་གནས་སྙུང་གནས་བསྲུངས་སྐབས་སུ།
སྡོམ་པ་གཙང་མ་བསྲུང་བའི་ཕན་ཡོན་གྱིས། ཕན་ཡུལ་གླང་ཐང་ཞེས་བྱ་རུ། ། སྐྱེས་པ་ཕོ་
ལུས་བླངས་ནས། བླ་མ་མཚན་ཉིད་དང་ལྡན་པ་ཞིག་དང་མཇལ་ནས། དགེ་སློང་དགྲ་
བཅོམ་པ་ཡང་དག་པ་ཐོབ་པ་ཡོད་དོ་གསུངས་པས། བུད་མེད་དེ་ཡང་དམྱལ་བའི་སྡུག་
བསྔལ་མྱོང་མི་དགོས་པར། མཐེ་བོང་ནམ་མཁའ་ལ་སྐྱེར་ནས་སོང་ངོ་། །བུད་མེད་དེའི་ཁ་
330
འཕན་ཡུལ་ཀླུང་ཐང་འདུག་ཀྱང༌། བསྙེན་གནས་བང་ཞེས་བྱ་རུ། སྐྱེས་པ་



འདས་ལོག་མ་ཀརྨ་དབང་འཛིན་གྱི་རྣམ་ཐར།
ནས་འཕྲིན་འདི་ལྟར་སྐུར་གྱིན་འདུག་གོ། །ལས་འཕྲོ་ཅན་མི་ཡུལ་ལ་འབྱོན་ཟེར་ན།
འཕྲིན་པ་འདི་ལྟར་གསུངས་རོགས་མཛོད། སྤྱིར་འཛམ་བུ་གླིང་ལ་འཕྲིན་པ་མཛོད།
དགོས་ཆོས་འཁོར་ལྷ་སའི་ཕྱོགས་ལ་འཕྲིན་པ་གྱིས། ང་མ་ཅིག་ལྷ་ལྷ་ཟེར་བ་ང་། ཚེ་སྟོད་
འཇིག་རྟེན་གྱི་བྱ་བ་བྱས། ཚེ་སྨད་འཆི་ཁར་ཕན་པའི་ཆོས་ཤིག་བྱས། ཆོས་བྱས་པ་འདི་ལ་
སྙིང་པོ་འདུག་གོ་གྱིས། བསགས་པའི་ནོར་རྫས་སྦྱིན་པར་ཐོངས་ཤིག་གྱིས། དད་གུས་
མོས་པས་ཕྱག་དང་སྐོར་བ་གྱིས། མཚན་ལྡན་ཇོ་བོ་ལ་མོས་གུས་སྐྱེད་ཅིག་གྱིས། ཐུགས་རྗེ་
དང་ནུས་པ་འདུག་གོ་གྱིས། འཕན་ཡུལ་གླང་ཐང་ཞེས་བྱ་རུ། མི་ལུས་གཙང་མ་ཐོབ་ནས་
ཀྱང་། ཚུལ་ཁྲིམས་སྲུང་བའི་དགེ་སློང་ཐོབ་སོང་གྱིས་ཟེར་ནས། བུད་མེད་དེ་ཡང་འཕན་
ཡུལ་གླང་ཐང་ཕྱོགས་ལ་མི་ལུས་གཙང་མ་ལེན་པར་སོང་ངོ་། ། །
ཨོཾ་མ་ཎི་པདྨེ་ཧཱུྃ་ཧི༔ ཡང་ཆོས་ཀྱི་རྒྱལ་པོའི་དྲུང་དུ། ལས་མཁན་གཤིན་རྗེ་ཕོ་ཉའི་
ཚོགས་ཀྱིས། བུད་མེད་གཅིག་ཁྲིད་བྱུང་ངོ་། །བུད་མེད་དར་རྒན་དུ་ཡོད་པ། མུ་ཏིག་གི་
སྤྲུལ་ཐོད་ཡོད་པ། ལག་ཏུ་དུང་གི་ཕྲེང་བ་ཐོགས་པ་གཅིག །ཆོས་ཀྱི་རྒྱལ་པོའི་ཞབས་དྲུང་དུ།
ལུས་འདར་ཞིང་མཆི་མ་འདོན་པ་དང་། སྨྲ་མ་ནུས་པར་ཡུན་རིང་ལུས་སོང་། ཡང་ཆོས་ཀྱི་
རྒྱལ་པོས་བུད་མེད་དེ་ལ་དྲི་བ་སྔར་བཞིན་མཛད་ཀྱིན་འདུག་པ་ལ། བུད་མེད་དེས་ཆོས་ཀྱི་
རྒྱལ་པོ་ལ་དྲི་ལན་འདི་ལྟར་འབུལ་གྱིན་འདུག་གོ། །ཀྱེ་མ་ཀྱེ་ཧུད་ཆོས་ཀྱི་རྒྱལ་པོ་བདག་
ལ་དགོངས་སུ་གསོལ། ལས་ངན་ཚོགས་མ་བསགས་ཀྱི་སྡིག་ཅན་བུད་མེད་ང་། ངའི་སྐྱེ་ས་
གཙང་གི་ཕྱོགས་ནས་ཡིན། ཡང་དགོས་གཙང་གི་བྱམས་ཆེན་ཕྱོགས་ནས་ཡིན། སྐྱེས་པའི་
ཡུལ་ལ་མཁར་ཅིག་ལུང་རིང་ཟེར། ཆོས་བྱས་དགེ་བ་འདི་གཏང་ཞུ་རྒྱུ་མེད། ལས་ངན་
སྡིག་པ་བསགས་པའི་ཉེས་དམིགས་བདག་ལ་ཡོད། བདག་གི་སྐྱིད་སྡུག་ཆོས་ཀྱི་རྒྱལ་པོས་ ་
གཟིགས་ཟེར་ཞིང་། མཆི་མ་མང་དུ་འདོན་ཅིང་ལག་པ་གཡས་གཡོན་རང་གི་བྲང་ལ་རྒྱག་
ཅིང་འདུག་པ་ལ། ཡང་བུད་མེད་དེའི་གཡོན་ཕྱོགས་ནས་ལྷ་དཀར་པོ་དེ་བཞེངས་ནས།
331



གངས་ཅན་སྐྱེས་མའི་དཔེ་ཚོགས་ལས། ： ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཆོས་ཀྱི་རྒྱལ་པོའི་དྲུང་དུ་ཞུ་བ་ལ། ངའི་བུད་མེད་བསམ་གཏན་ཟེར་བ་འདི། ཡར་མཆོད་
མར་སྦྱིན་གྱི་དགེ་བ་མ་བཏང་ཡང་། དཀོན་མཆོག་དབུ་འཕང་མ་སྨད་དོ། །བླ་མའི་ཐུགས་
ཀྱང་མ་དཀྲུགས་སོ། །ཤེས་བཞིན་གྱི་སྒྲིབ་པ་བྱུང་དོགས་དོགས་མེད། རྒྱུན་དུ་སྒྲོལ་མ་ཉིད་
ལ་གསོལ་བ་བཏབ་པ་དང་། མི་ལ་བརྣབས་སེམས་གནོད་སེམས་མ་བྱས་པས་རྡེའུ་དཀར་
པོ་འདི་ཙམ་ཡོད་ཟེར་ནས་སྤར་ཕྱེད་ཙམ་སྤུངས་སོང་། ཡང་བུད་མེད་དེའི་གཡས་ཕྱོགས་
ནས་འདྲེ་ནག་པོ་དེ་ལངས་ནས། འདྲེ་ནག་པོའི་ཁ་ནས་འདི་ལྟར་ཟེར་རོ། །ལས་ངན་ཅན་
གྱི་བུད་མེད་སྡིག་ཅན་ཁྱོད། དགེ་སྡིག་མི་ཤེས་ཟེར་ནས་དགེ་བ་གང་བཏང་བ། བསམ་ངན་
མ་བྱས་ཟེར་ཞིང་ཁྱིམ་མཚེས་ཆས་རྣམས་སྦས། དཀར་ནག་མི་བདེན་ཟེར་ཞིང་བྲེ་ལོག་
སྲང་ལོག་བྱས། སྡིག་པ་བསགས་པའི་རྡེའུ་ནག་པོ་འདི་ཙམ་ཡོད་ཟེར་ནས། རྡེའུ་ནག་པོ་
སྤར་གོང་ཙམ་ཞིག་སྤུངས་སོང་། ལས་མཁན་སྤྲེའུ་མགོ་ཅན་དེ་ལངས་ནས་རྡེའུ་དཀར་ནག་
གཉིས་སྲང་ལ་བཏེག་སོང་བས། ཡང་སྤྲེའུ་མགོ་ཅན་ན་རེ། རྡེའུ་དཀར་ནག་གཉིས་ཡང་ལྕི་
མི་འདུག་པས། ཆོས་ཀྱི་རྒྱལ་པོས་གཟིགས་ཤིག་ཟེར་བ་ལ། ཡང་ཆོས་ཀྱི་རྒྱལ་པོའི་གཡས་ ་
ཕྱོགས་ནས། རཀྵ་གླང་གི་མགོ་ཅན་གྱིས། སྲིད་པ་ལས་ཀྱི་མེ་ལོང་དེ་ཆོས་རྒྱལ་དྲུང་དུ་ཕྱུར་
སོང་བས། ཆོས་ཀྱི་རྒྱལ་པོའི་ཞལ་ནས་འདི་ལྟར་གསུངས་སོང་། དལ་འབྱོར་གྱི་མི་ལུས་
ཐོབ། དབང་པོ་ཚང་བར་སྐྱེས་ཀྱང་། ཐ་མལ་དུ་ལུས་པ་འགའ་ཞིག་ཡོང་གི་འདུག་ཨང་།
ཉེས་ལྟུང་དྲི་མའི་ཚོགས་རྣམས། ངོ་ཡི་ཁྲ་ལྟུང་སྡིག་དང་མ་འདྲེས་པ་མི་སྲིད་པས། ལར་
དངོས་སྡིག་དུམ་ཙམ་ཞིག་འདུག་སྟེ། ཁྱོད་ཀྱིས་སྒྲོལ་མ་ཉིད་ལ་གསོལ་བ་བཏབ་པའི་
ཐུགས་རྗེ་ཡིས། སྡིག་པ་གཞན་རྣམས་དག་འདུག །སྡིག་པ་ཕྲན་བུ་བསགས་པའི་ཉེས་
དམིགས་པ། ཞག་གསུམ་གྱི་བར་དུ་དམྱལ་བར་མྱོང་དུ་བཅུག །དེ་ནས་དམྱལ་བ་ནས་ཐར་
ནས་ཀྱང༌། རི་མཐོ་ས་གཙང་དབུལ་ཕོངས་བཀྲེས་སྐོམ་གྱི་སྡུག་བསྔལ་མེད་པར། འདབ་
ཆགས་བྱའི་སྐྱེ་བ་ལོངས་ཤོག་གསུངས་སོ། ། །
་ 332



འདས་ལོག་མ་ཀརྨ་དབང་འཛིན་གྱི་རྣམ་ཐར། ་
དེའི་བར་གཤིན་རྗེ་རྣམས་ཀྱིས་ཁྲིད་ནས་སོང་། ཡང་བུད་མེད་དེའི་ཁ་ནས་འཕྲིན་
པ་འདི་ལྟར་བསྐུར་གྱིན་འདུག་གོ། །ལས་འཕྲོ་ཅན་མ་མི་ཡུལ་ལ་འབྱོན་ཟེར་ན། འཕྲིན་པ་
འདི་ལྟར་གསུངས་རོགས་མཛོད། སྤྱིར་དབུས་གཙང་ཕྱོགས་ལ་འཕྲིན་པ་མཛོད། དགོས་
རིན་སྤུངས་བྱམས་ཆེན་ཕྱོགས་ལ་འཕྲིན་པ་མཛོད། ངའི་ལུས་ཤ་ཁྲག་ནས་ཆད་པའི་བུ་
བེལ་ལོད་ལ་འཕྲིན་པ་མཛོད། ཕ་ས་སྐྱོང་འབྲུག་རྒྱས་ནི་སྔོན་ལ་གཤེགས། ང་ལུས་སེམས་
བསྐྱེད་པའི་ཨ་མ་ལ། བུ་ཡིས་མི་བསམ་སུ་ཡིས་བསམ། ཐུགས་རྗེ་ཆེན་པོའི་ཡང་སྙིང་
འགྲུབ་བོ་ཟེར། འགྲོ་བ་སེམས་ཅན་ཐམས་ཅད་ལ་འགྲོ་དོན་འདུག་གོ་གྱིས། ཨ་མ་དམྱལ་
བའི་གནས་ལ་ལྷུང་སོང་གྱིས། མཐོ་རིས་སྐས་ཀ་ཚུགས་ཤོག་གྱིས། མ་རིག་མུན་པའི་སྒྲོན་
མེ་སྤོར་ཅིག་གྱིས། ཨ་མ་སྡུག་བསྔལ་གྱི་གོང་བུར་བསྡད་འདུག་གྱིས། ཟེར་ནས་གཤིན་རྗེ་
རྣམས་ཀྱིས་ཁྲིད་ནས་སོང་། ཨོཾ་མ་ཎི་པདྨེ་ཧཱུྃ་ཧཱི ཡང་ཆོས་ཀྱི་རྒྱལ་པོའི་ཕོ་བྲང་ནས། སྐད་
ཀྱི་ང་རོ་དྲག་པོ་ཞིག་བཏང་བྱུང་བས། མི་ཡུལ་དྲན་པ་སྒང་ཞེས་ནས། ཚེ་ལས་འདས་པ་
ཞིག་ཡོང་གིན་འདུག་པས། ད་ལྟ་ཉིད་དུ་ཁྲིད་ཤོག་གསུངས་པའི་སྐད་ཀྱི་ང་རོ་དྲག་པོ་
བཏང་བྱུང་བས། ལས་མཁན་གཤིན་རྗེ་ཕོ་ཉའི་ཚོགས་རྣམས་གཟུགས་རི་རབ་དང་
མཉམ་པ། ཞལ་གནམ་ལ་རེག་པ། མིག་ཉི་ཟླ་དང་མཉམ་པ། མཆེ་བ་གངས་རི་ཙམ་
གཙིགས་པ། ལག་ན་མཚོན་ཆ་སྣ་ཚོགས་ཐོགས་པ། ཞགས་པ་ནག་པོ་ཐོགས་པ། ངག་
ནས་རྒྱོབ་རྒྱོབ་སོད་སོད་ཀྱི་སྒྲ་འབྲུག་སྟོང་དུས་གཅིག་ལ་ལྡིར་བ་ཙམ་གྱི་སྒྲ་སྒྲོག་ཅིང་།
གཤིན་རྗེ་རྣམས་ཆས་ནས་སོང་བ་ལ། ཡ་གིའི་ཟམ་པ་རིང་མོ་དེའི་སྣ་ནས་མར་ལ། བླ་མ་
མ་ཎི་བ་དབུ་ལ་དོམ་ར་གསོལ་བ། ཕྱག་ན་མ་ཎིའི་འཁོར་ལོ་བསྐོར་ཞིང་། འགྲོ་བ་སེམས་
ཅན་ཐམས་ཅད་ཀྱི་དོན་དུ། ཨོཾ་མ་ཎི་པདྨེ་ཧཱུཾ་ཧཱི གསུང་ཞིང་མ་ཎིའི་སྒྲ་དི་རི་རི་བྱས་ནས།
ཆོས་རྒྱལ་དྲུང་དུ་ཕེབས་ནས་འདུག་གོ། །དེར་ཆོས་ཀྱི་རྒྱལ་པོ་ཁྲི་སྟེང་ནས་བཞེངས་ནས།
ཞལ་འཛུམ་པ་མཛད་ཅིང་། ཆོས་ཀྱི་རྒྱལ་པོའི་ཞལ་ནས། མ་ཎི་བ་དེ་འདིར་བྱོན་པ་ངོ་
E
333



-
—
—
—
གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
མཚར་ཆེ་ཞིང་། འགྲོ་བ་སེམས་ཅན་གྱི་དོན་ཇི་ལྟར་མཛད་གསུང་གིན་འདུག་པ་ལ། ཡང་
མ་ཎི་བ་དེས་ཆོས་ཀྱི་རྒྱལ་པོ་ལ་ཕྱག་དང་སྐོར་བ་བྱས་ཏེ་འདི་སྐད་ཅེས་ཞུས་སོང་། ཀྱེ་མ་
ཆོས་ཀྱི་རྒྱལ་པོ་བདག་ལ་དགོངས་སུ་གསོལ། ང་བསོད་ནམས་བསགས་པས་དལ་འབྱོར་
མི་ལུས་ཐོབ། སྨོན་ལམ་འབྲེལ་བས་དམ་པའི་ཆོས་དང་མཇལ། དེ་ནས་ངའི་བསམ་བློ་རེ་
བཏང་བས། འཆི་བ་མི་རྟག་པ་དྲན་ནས། རང་ཉིད་གཅིག་པུ་བར་དོའི་གནས་ན་ཐོན་པ་
ཙམ་མ་ལགས་པས། འགྲོ་བ་སེམས་ཅན་ཐམས་ཅད་ཐར་པའི་ལམ་ལ་འདྲེན་ནུས་པ་ཞིག་
བྱེད་དགོས་བསམས་ནས། ལུས་ཀྱི་སྒོ་ནས་བསླབ་པ་གསུམ་གྱི་སྡོམ་པ་མིག་གི་འབྲས་བུ་
ལྟར་གཅེས་པར་བསྲུངས། ངག་གི་སྒོ་ནས་ཕྲ་མ་ཚིག་རྩུབ་རྣམས་སྤངས། རྒྱལ་ཁམས་
ཐམས་ཅད་ལ་ཡི་གེ་དྲུག་མའི་ཆོས་ཀྱི་འཁོར་ལོ་བསྐོར་ཞིང་། ལས་རྒྱུ་འབྲས་ཀྱི་ཆོས་
རྣམས་བཤད་ནས། མི་རྣམས་སྔར་བྱས་ཀྱི་སྡིག་པའི་ལས་ལ་འགྱོད་སེམས་སྐྱེས་ནས།
ཐམས་ཅད་དགེ་བ་ལ་བཀོད་ནས་བློ་ཆོས་སུ་བསྒྱུར་བ་ཡང་ཡོད་ལགས། རང་རྒྱལ་ཁམས་
ལ་འགྲོ་དུས། ཡོན་བདག་རྣམས་ཀྱི་ལག་ནས་འཕྲལ་བཟའ་བཏུང་ཕྲན་བུ་ཟོས་པ་མི་
གཏོགས། གཞན་ཡོན་བདག་རྣམས་ཀྱིས་འབུལ་བ་བྱས་པ་རྣམས། དགེ་ཕྱོགས་སུ་བཏང་
བ་མ་གཏོགས། རང་གི་ལྟོ་གོས་ཀྱི་དབང་དུ་བཏང་བ་ནི་གཅིག་ཀྱང་མེད་ལགས། ཡང་
མཁའ་མཉམ་སེམས་ཅན་ཐམས་ཅད་ཀྱི་དོན་དུ། རི་ཆེན་པོའི་རྩེ་ནས་སྐད་ཀྱི་ང་རོ་ཆེན་
པོས་ཡི་གེ་དྲུག་མའི་པད་དབྱངས་འཐེན། དེ་བཞིན་དུ་ཆུ་ཆེན་པོའི་འགྲོམ་དུ་ཡང་འཐེན།
རླུང་ཆེན་པོ་ལངས་པའི་དུས་སུ་ཡང་འཐེན། ངག་གྲེ་བ་བདེ་བ་ལ་སེམས་བསྐྱེད་བཟང་
པོའི་ངང་ནས། འགྲོ་བ་སེམས་ཅན་ཐམས་ཅད་ཀྱི་དོན་དུ་མ་ཎིའི་པད་དབྱངས་འཐེན་པ་
ལགས། ཆོས་ཀྱི་རྒྱལ་པོ་ཡང་ལས་དགེ་སྡིག་གི་རྩིས་གྲངས་དང་། རྒྱུ་འབྲས་བག་ཕྱེ་བས་
ཞིབ་པར་འདུག་ཟེར་བ་དེ་བདག་གིས་ཐོས་པས། ངའི་ལུས་ངག་ཡིད་ཀྱི་སྒོ་ནས་བསགས་
པའི་ཉེས་བྱས་འདུག་ན། བདག་གི་ལུས་ཐོག་འདི་རུ་ཐོང་ཞིག །གཞན་མ་སངས་རྒྱས་
334



འདས་ལོག་མ་ཀརྨ་དབང་འཛིན་གྱི་རྣམ་ཐར།
ཐམས་ཅད་ཀྱི་མཐུ་དང་ནུས་པ་ལ་བརྟེན་ནས། བདག་གི་སྨོན་ལམ་འགྲུབ་པར་ནུས་ན།
བདག་ལ་དྲིན་ཆེ་བའི་ཕ་མས་ཐོག་དྲངས་པའི། བདག་ལ་ཟས་འབྲེལ་ཆོས་འབྲེལ་ཐོགས་
ཚད་དང་། མདོར་ན་འགྲོ་བ་སེམས་ཅན་ཐམས་ཅད་མཐོ་རིས་གནས་ལ་འདྲེན་ནུས་པར་
གྱུར་ཅིག །ཅེས་ཞུས་པས། ཆོས་ཀྱི་རྒྱལ་པོའི་ཞལ་ནས། ལས་ཀྱི་མེ་ལོང་ལ་ལྟ་མི་དགོས་
པ་ཞིག་ཡིན་པ་འདུག་སྟེ། འོན་ཀྱང་ལྟོས་ཤིག་གསུངས་ནས། གཤིན་རྗེ་གླང་གི་མགོ་ཅན་
གྱིས། སྲིད་པ་ལས་ཀྱི་མེ་ལོང་དེ་ཆོས་རྒྱལ་དྲུང་དུ་ཕྱིར་སོང་བས། དེར་ཆོས་ཀྱི་རྒྱལ་པོ་
ཞལ་འཛུམ་པ་མཛད་ནས། ཆོས་ཀྱི་རྒྱལ་པོས་སྲིད་པ་ལས་ཀྱི་མེ་ལོང་ལ་གཟིགས་ནས།
ལར་བླ་མ་མ་ཎི་བ་རྣམས་ལ་ཡར་བཤད་མར་བཤད་ཀྱི་དགེ་སྡིག་གཉིས་སུ་ཡོང་གིན་
འདུག་པ་ལ། ཁྱོད་ལུས་ཀྱི་སྒོ་ནས་སྡིག་པ་དང་དཀོར་ལ་འབགས་པ་མི་འདུག །ངག་གི་སྒོ་
ནས་རྫུན་དང་ཚིག་རྩུབ་མ་བྱས་པར་འདུག །ཡིད་ཀྱི་སྒོ་ནས་བརྣབས་སེམས་དང་གནོད་
སེམས་མ་བྱས་པར་འདུག །ལར་མི་བདུན་ལས་མ་བྱུང་ཡང་མ་ཎི་བསྐུལ་ནུས་པ་དེ་ཐུགས་
རྗེ་ཆེན་པོའི་སྤྲུལ་པ་ཡིན་ནོ། །དེ་ཡང་ཆོས་ཟབ་སར་བདུད་ཟབ་ཟེར་བ་བཞིན། ལ་ལ་ནོར་
འདོད་སྐྱེས་ནས་མ་ཎི་ལྟོ་གོས་ཀྱི་ཕྱིར་དུ་བསྐུལ་བ་འགའ་ཞིག་ཡོད། དེ་རྣམས་ནི་ཐུགས་རྗེ་
ཆེན་པོའི་བཀའ་དང་འགལ་བ་ཡིན་གསུངས། ཡང་ཆོས་ཀྱི་རྒྱལ་པོའི་ཞལ་ནས། ཁྱོད་ཀྱི་
མིང་ལ་བསོད་ནམས་རིན་ཆེན་ཟེར་བ་ཡིན་པར་འདུག །ལུས་ངག་ཡིད་གསུམ་གྱི་སྒོ་ནས་
དགེ་བ་སྒྲུབ་ཅིང་སེམས་ཅན་གྱི་དོན་མཛད་པ་དེ། ཐུགས་རྗེ་ཆེན་པོའི་ཐུགས་ཀྱི་སྲས་
ཡིན་ནོ། །ཡང་ཆོས་ཀྱི་རྒྱལ་པོའི་མ་ཎི་བ་དེའི་མགོ་ལུས་མེད་པར་སྤྱན་ཁྲ་ཧྲིག་ཧྲིག་པ་
གཟིགས་ནས། ཁྱོད་སྔོན་ནས་བསོད་ནམས་བསགས། དགེ་བ་སྒྲུབ་པའི་མི་ཞིག་ཡིན་པར་
འདུག་པས། མ་གིའི་དམྱལ་ཁམས་བཅུ་དྲུག་གི་ནང་ན། རང་རང་གི་ལས་ཀྱི་རྣམ་པར་སྨིན་
པའི་སྡུག་བསྔལ་མྱོང་མི་ཐམས་ཅད་ཡར་དྲོངས་ལ་མཐོ་རིས་གནས་སུ་བྱོན་ཅིག་གསུང་
གིན་འདུག་པ་ལ། གཞན་ཡང་ཚོགས་མ་བསགས་པའི་མི་ལས་འབྲེལ་ཆོས་འབྲེལ་ཟས་
335



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
འབྲེལ་མེད་པའི་མི་རྣམས་ལ། ཁྱོད་ཀྱིས་སྨོན་ལམ་རྒྱ་ཆེན་ཐོབ་ཅིག་གསུངས་ནས། དེར་
ཆོས་ཀྱི་རྒྱལ་པོའི་ཞལ་ནས། ད་ཁྱོད་རང་ཡ་གིའི་ཕོ་བྲང་གི་རྩེ་ནས་གཟིགས་ཤིག་གསུངས་
ནས། དེར་གཤིན་རྗེ་དོམ་གྱི་མགོ་ཅན་གྱིས། མ་ཎི་བ་དེ་ཆོས་ཀྱི་རྒྱལ་པོའི་ཕོ་བྲང་གི་རྩེར་
ཁྲིད་ནས་འདུག་པ་ལ། དེར་ཕོ་བྲང་གི་རྩེ་ནས་བལྟས་པའི་དེའི་དུས་ན་རོལ་མོའི་སྒྲ་དང་
འོད་ཆེན་པོ་ཞིག་བྱུང་ངོ་། །ཡང་ངའི་བསམ་པ་ལ་སུ་ཞིག་འབྱོན་པ་ཡིན་ནམ་བསམ་པ་བྱུང་
བ་ལ་བར་སྣང་ཐམས་ཅད་འཇའ་དང་འོད་ཀྱིས་གང་བའི་ཁྲོད་ནས། དབུ་ལ་པྲོག་ཞུ་
གསོལ་བ། ཕྱག་ན་ཌ་མ་རུ་བསྣམས་པ། རུས་པའི་རྒྱན་དྲུག་གསོལ་བ། དེ་རྣམས་ཀྱིས་
དར་ལམ་འཐེན། དེའི་སྔོན་ཁྲོ་བོའི་ཆ་ལུགས་ཅན་སྟག་ལྤགས་ཀྱི་ཤམ་ཐབས་གསོལ་བ།
ལག་གཡས་ནོར་བུ་དང་། གཡོན་བྷན་དྷ་བསྣམས་པ། དེ་རྣམས་གར་སྟབས་ཀྱི་ཚུལ་དུ་འགྲོ་
ཞིང་། གཡས་བསྐོར་དུ་བྱས་ནས་ཆོས་ཀྱི་རྒྱལ་པོའི་སྐུ་གཞོགས་སུ་ཕེབས་ནས་བྱུང་ངོ་། ། །
དེར་ཀརྨ་དབང་འཛིན་གྱིས་ཞིབ་པར་བལྟས་པས། ཆོས་ཀྱི་རྒྱལ་པོ་ནི་དགོངས་པ་
ལ་བཞུགས་འདུག །དེའི་སྐབས་སུ་ཁྲོ་བོ་རྣམས་གར་སྟབས་ཀྱི་ངང་ནས། གླུ་དབྱངས་
ཚིགས་སུ་བཅད་པ་འདི་ལྟར་ཕུལ་ལོ། །རིག་དང་མ་རིག་གཉིས་ཀྱི་མཚམས་ཤེད་ན། །ཉོན་
མོངས་སྡུག་བསྔལ་སེལ་མཛད་པའི། །ལྷ་མཆོག་སྤྱན་རས་གཟིགས་ལ་ཕྱག་འཚལ་ལོ། །
ལས་དཀར་ནག་དགེ་སྡིག་ཤན་འབྱེད་ཀྱི། །སྡིག་ཅན་དམྱལ་བར་ཚར་གཅོད་ཅིང་། །ལས་
ཅན་མཐོ་རིས་གནས་སུ་འདྲེན། །ཆོས་ཀྱི་རྒྱལ་པོའི་ཞབས་ལ་ཕྱག་འཚལ་ལོ། །འཛམ་བུ་
གླིང་གི་སྐྱིད་སྡུག་སྔོན་ལས་ཡིན། །ལས་ངན་གྱི་སྡུག་བསྔལ་བསམ་ལས་འདས། །བཟང་
ངན་གྱི་དབྱེ་བ་འབྱེད་མཛད་པའི། །ཐུགས་རྗེ་ཆེན་པོའི་བཀའ་སྒྲུབ་པའི། །མཐོང་ཐོས་དྲན་
རེག་དེ་གར་བཞུགས་པ། །སེམས་ཅན་སྙིང་རྗེས་འདྲེན་མཛད་པའི། །བསོད་ནམས་རིན་
ཆེན་དེ་གང་ན་བཞུགས། །ད་ལྟ་མཁའ་སྤྱོད་གནས་སུ་གཤེགས། །གསུངས་ཤིང་། གར་
སྟབས་དང་སྦྲགས་ནས། མཆོད་པའི་བྱེ་བྲག་རྣམས་ཆོས་ཀྱི་རྒྱལ་པོའི་དྲུང་དུ་ཕུལ་བ་ལ།
336



་ འདས་ལོག་མ་ཀརྨ་དབང་འཛིན་གྱི་རྣམ་ཐར།
ཡང་ཆོས་ཀྱི་རྒྱལ་པོའི་ཞལ་ནས། ཁོང་རྣམས་ལ་འདི་ལྟར་གསུངས་སོ། །ངའི་ཐུགས་སྲས་
བསོད་ནམས་རིན་ཆེན་ཟེར་བ་འདི། །སྐལ་ཅན་ལས་ཅན་རྣམས་ཀྱིས་ཞབས་ནས་
བཏེགས། །འཛམ་བུའི་གླིང་དུ་སེམས་ཅན་འགྲོ་དོན་མཛད། །དད་མེད་ལོག་ལྟ་ཅན་ཚོ་
དམྱལ་བར་ལྷུང་། །བཟང་ངན་མི་འབྱེད་ཐར་པའི་ལམ་སྣ་འདྲེན། །འཕགས་མཆོག་ཐུགས་
རྗེ་ཆེན་པོ་ཡི། །ཐུགས་ཀྱི་སྲས་པོ་དེ་འདྲ་འདུག །ངའི་ཐུགས་སྲས་བསོད་ནམས་རིན་ཆེན་
འདི། །འགྲོ་བ་སེམས་ཅན་རྣམས་ཀྱི་ལམ་སྣ་དྲོངས། །དཔའ་བོ་མཁའ་འགྲོ་གིང་དང་
བཅས་པ་ཡིས། །འགྲོ་བ་སེམས་ཅན་རྣམས་ཀྱི་རྒྱབ་ནས་སྐྱོར། །ལས་ཀྱི་རླུང་དམར་དྲག་
པོས་མ་སྐྱོད་པར། །བདག་གི་སྨོན་ལམ་རྣམ་དག་འགྲུབ་གྱུར་ན། །སངས་རྒྱས་ཞིང་དུ་
གཤེགས་གྱུར་ཅིག །གསུངས་ནས་ཆོས་ཀྱི་རྒྱལ་པོ་ཐུགས་དགོངས་པ་ལ་བཞུགས་འདུག །
ཡང་མ་ཎི་བ་དེས་ཆོས་ཀྱི་རྒྱལ་པོའི་ཕོ་བྲང་གི་རྩེ་ནས། མ་ཎི་ནམ་མཁའ་ལ་བསྐོར་ཞིང་།
འདི་ལྟར་གསུང་གིན་འདུག་གོ། །མ་གིའི་དམྱལ་ཁམས་བཅུ་དྲུག་ནང་ཞིག་ན། །ང་ལ་
འབྲེལ་བ་ཐོགས་པའི་མི་ཡོད་ན། །མི་ང་ངོ་མ་ཤེས་ཟེར་འདུག་ན། །ང་མ་ཎི་བ་བསོད་
ནམས་རིན་ཆེན་ཟེར་བ་ཡིན། །ལས་མི་དགེ་བཅུ་པོ་རྒྱབ་ཏུ་བོར། །དགེ་བ་བཅུ་པོ་དང་དུ་
བླངས། །སེམས་ཅན་རྣམས་ལ་སྙིང་རྗེ་བསྒོམས། །སྤྱི་བོར་ཐུགས་རྗེ་ཆེན་པོ་བསྒོམས། །
རྒྱུན་དུ་ཡི་གེ་དྲུག་མ་བགྲངས། །ང་ལ་ཟས་འབྲེལ་ཐོགས་ཚད་ཡར་ཤོག་དང་། །དོན་
འབྲས་བུའི་ཆོས་རྣམས་མ་གོ་བའི། །བློ་ང་རྒྱལ་གྱི་དབང་དུ་སོང་བ་རྣམས། །བློ་ང་རྒྱལ་
སྤོངས་ལ་ཡར་ཤོག་དང་། །མ་གི་ལྕགས་རིའི་འཁོར་ཡུག་ནང་ཞིག་ན། །རང་གཟུང་འཛིན་
གྱི་ལྟ་བ་མ་ཆོག་པའི། །ཉོན་མོངས་ཀྱི་དབང་དུ་སོང་བ་རྣམས། །ང་ལ་ཆོས་འབྲེལ་ཐོགས་
ཚད་ཡར་ཤོག་དང་། །བློ་ཉོན་མོངས་སྤོངས་ལ་ཡར་ཤོག་དང་། །ང་ནི་རི་བོ་ཏ་ལའི་གནས་
སུ་འགྲོ། །མ་གིའི་ལྕགས་རིའི་ཁོར་ཡུག་ནང་ཞིག་ན། །སྔོན་ལས་ཀྱི་རྣམ་སྨིན་ཐོག་ཏུ་ཁུར། །
འཕྲལ་ལྟར་སྣང་གི་བྱ་བ་ཆམ་ཞོག་ལ། །ང་མ་ཎི་བ་བསོད་ནམས་རིན་ཆེན་ཟེར་བ་ང་། །
337



་
གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ངའི་བཀའ་ལ་ཉོན་ལ་ཡར་ཤོག་དང་། །སེམས་འཁྲི་བ་ཆོད་ལ་ཡར་ཤོག་དང་། །དེ་སྐད་
ཅེས་གསུང་གིན་འདུག་པ་ལ། མ་གིའི་ལྕགས་རིའི་འཁོར་ཡུག་གི་ནང་ན་ཡོད་པའི་མི།
ཁོང་ཟས་འབྲེལ་ཆོས་འབྲེལ་དང་། མདོར་ན་ངན་འབྲེལ་ཐོགས་པ་ཐམས་ཅད་ཁོང་གི་
གསུང་ཐོས་པ་ཙམ་གྱིས། ཁོང་གི་རྗེས་ལ་ཡར་ལངས་སོང་། ཡང་བཟང་འབྲེལ་དང་ངན་
འབྲེལ་ཞིག་ཀྱང་མེད་པ་རྣམས་ནི། ད་དུང་དམྱལ་བའི་སྡུག་བསྔལ་མྱོང་ཞིང་། ཁོང་ལ་
འབྲེལ་བ་མ་བཏང་བའི་འགྱོད་པ་རྟས་མི་ཟིན་པ་འདུག །ཡང་མ་ཎི་བ་དེ་ནི་ཡ་གི་འཇའ་
དང་འོད་ཀྱི་ཁྲོད་ན། ཞབས་གཉིས་གར་སྟབས་ལིང་བའི་ངང་ནས། ལམ་གྱི་བར་སྐེད་དེ་
ནས། མ་ཎི་བ་དེའི་ཞལ་ནས། ཀརྨ་དབང་འཛིན་ལ་མི་ཡུལ་དུ་འཕྲིན་པ་འདི་ལྟར་སྐུར་
གྱིན་འདུག་གོ། །
ཨོཾ་མ་ཎི་པདྨེ་ཧཱུྃ་ཧི༔ ལས་འཕྲོ་ཅན་མ་མི་ཡུལ་ལ་འབྱོན་ཟེར་ན། །སྤྱིར་འཛམ་བུའི་
གླིང་ལ་འཕྲིན་པ་མཛོད། །དགོས་གཙང་གི་ཕྱོགས་ལ་འཕྲིན་པ་གྱིས། །ངའི་སྲིང་མོ་དཀར་
གསལ་ལ་འཕྲིན་པ་གྱིས། །ཨ་ཇོ་ཐར་པའི་ལམ་ལ་སོང་ངོ་གྱིས། །དྲིན་ཆེན་ཕ་མས་ཐོགས་
དྲངས་པའི། །བཟང་འབྲེལ་ངན་འབྲེལ་ཐོགས་ཚད་རྣམས། །ཐར་པའི་ལམ་ལ་དྲངས་སོང་
གྱིས། །ངན་སོང་སྒོ་མོ་བཀག་སོང་གྱིས། །ཡི་དམ་ཐུགས་རྗེ་ཆེན་པོ་ལ། །གསོལ་བ་རྒྱུན་དུ་
འདེབས་ནུས་ན། །ཐུགས་རྗེ་དང་ནུས་པ་འདུག་གོ་གྱིས། །དམྱལ་བའི་སྡུག་བསྔལ་ལས་
ཐར་སོང་གྱིས། །སྤྱིར་ནི་རྒྱལ་ཁམས་བསྐོར་བ་ཡི། །བླ་མ་མ་ཎི་བ་རྣམས་ལ་འཕྲིན་པ་
གྱིས། །ཞེ་སྡང་ང་རྒྱལ་ཕྲག་དོག་སྤོངས། །རང་ནོར་འདོད་ཀྱི་དབང་དུ་མ་སོང་བར། །དྲིན་
ཅན་ཕ་མས་ཐོགས་དྲངས་པའི། །མཁའ་མཉམ་གྱི་སེམས་ཅན་ཐམས་ཅད་རྣམས། །
བསགས་པའི་སྡིག་སྒྲིབ་བྱང་ངོ་བསམ། །ངན་སོང་གི་སྡུག་བསྔལ་སེལ་ལོ་བསམ། །
ཐུགས་རྗེ་ཆེན་པོའི་ཡང་སྙིང་འདི། །སེམས་ཅན་གྱི་དོན་ལ་སྐུལ་ཅིག་གྱིས། །རང་དོན་
སྤོངས་ལ་འགྲོ་དོན་གྱིས་ཤིག་གསུངས། །ཐར་པའི་ལམ་ལ་དྲོངས་ཤིག་གྱིས། །སྤྲང་པོ་
338 .



འདས་ལོག་མ་ཀརྨ་དབང་འཛིན་གྱི་རྣམ་ཐར།
བསོད་ནམས་རིན་ཆེན་ང་། །གཟུགས་སྐྱེ་འབྲས་སྒོ་ལོ་མ་ལེགས་ཀྱང་། །ངག་གྲེ་འགྱུར་
བདེ་བ་མེད་ལགས་ཀྱང་། །འཇིག་རྟེན་ཆོས་བརྒྱད་སྤངས་ནས་སུ། །རྒྱལ་ཁམས་ཆོས་ཀྱི་
འཁོར་ལོ་བསྐོར། །ལར་རྒྱལ་ཁམས་བསྐོར་བའི་མ་ཎི་བ་རྣམས། །ཐམས་ཅད་ང་བཞིན་
གྱིས་ཤིག་གསུངས་ནས། །ཨོཾ་མ་ཎི་པདྨེ་ཧཱུྃ་ཧི༔ གསུངས་ཤིང་འབྲེལ་ཚད་ཀྱི་སེམས་ཅན་
དྲངས་ནས་རིག་འཛིན་གྱི་ས་ལ་སོང་ངོ་། །
ཨོཾ་མ་ཎི་པདྨེ་ཧཱུྃ་ཧཱུྃ༔ ཡང་ཆོས་ཀྱི་རྒྱལ་པོའི་དྲུང་དུ། མི་ཆ་ལུགས་གོས་སྐྱ་མིན་སེར་
མིན་བྱས་པ། མགོའི་སྐྲ་ཐམས་ཅད་འཕྱང་ལོག་གེ་བ་བྱས་པ། སྐེ་ལ་རཀྵའི་ཕྲེང་བྱས་པ།
ལག་ན་སྤང་མཁར་ཁྱེར་བ། རྒྱབ་ཏུ་ཨུ་རྒྱན་གྱི་ཞལ་ཐང་ཁུར་བའི་མི་གཅིག་ཆོས་ཀྱི་རྒྱལ་
པོའི་དྲུང་དུ་སླེབས་བྱུང་བ་ལ། ཆོས་ཀྱི་རྒྱལ་པོས་མི་དེ་ལ་དྲི་བ་སྔར་བཞིན་ཞིབ་མོར་མཛད་
ཀྱིན་འདུག་པ་ལ། མི་དེས་ཆོས་ཀྱི་རྒྱལ་པོ་ལ་དྲིས་ལན་འདི་ལྟར་འབུལ་གྱི་འདུག་གོ། །ཀྱེ་
མ་ཀྱེ་ཧུད་ཆོས་ཀྱི་རྒྱལ་པོ་རིན་པོ་ཆེ། ཆོས་ཀྱི་རྒྱལ་པོ་བདག་ལ་དགོངས་སུ་གསོལ། ལས་
ངན་ཅན་གྱི་སྡིག་ཅན་ང་། ངའི་སྐྱེ་ས་གཙང་གི་ཕྱོགས་ནས་ཡིན། ངའི་རིགས་རུས་སྔགས་
པའི་རྒྱུད་ཡིན་ལགས། ཕའི་མིང་ལ་འདི་ལྟར་ཟེར་བ་ལགས། སྔགས་པ་ཧཱུྃ་ནག་མེ་འབར་
ཟེར་བ་ཡིན། དེའི་དུས་ན་ཕྱིའི་མི་རྣམས་ཀྱིས། ངའི་ཕའི་གདོང་ལ་བལྟས་ན། ལུས་ཐམས་
ཅད་རྩེ་ཞུམ་མེ་བ་བྱེད་ཀྱི་ཡོད་པའི་མཐུ་དང་ནུས་པ་ཡོད་ཀྱང་། ངའི་བསམ་པ་ལ་འཇིག་
རྟེན་བྱ་བ་ཇི་ལྟར་མཁས་གྱུར་ཀྱང་། སྙིང་པོ་གཅིག་ཀྱང་མི་འདུག་བསམས་ནས། ང་རང་
གི་ལྕམ་གླིང་གིས་ཐོག་དྲངས་པའི་འོད་ཆེ་བ་ཐམས་ཅད་ཀྱིས། གུ་རུ་མཚན་བརྒྱད་ཀྱི་སྐུ་
རྣམས་བཞེངས། ང་རང་གི་བུད་མེད་རྒྱན་དུ་མས་བརྒྱན་པ་ཞིག་ཡོད་པ་དེ། རང་གི་ཁ་ལ་
ཤིན་ཏུ་ཉན་པར་ཡོད་པས། དེ་ལ་འདི་ལྟར་སྨྲས་ནས་ལར་བསགས་པའི་ནོར་དང་ལུས་ཀྱི་
གོས་ལ་ཡང་སྙིང་པོ་མི་འདུག་པས། རང་ཉིད་འཆི་བའི་དུས་ན་ཐམས་ཅད་ཅམ་དེ་བཞག་
ནས་འགྲོ་དགོས་པར་འདུག །སྙིང་པོ་གཅིག་ཀྱང་མི་འདུག་ཅེས་སྨྲས་སྟེ། ལུས་ཀྱི་རྒྱན་
་
339



གངས་ཅན་སྐྱེས་མའི་དཔེ་ཚོགས་ལས།་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གོས་ཐམས་ཅད་བཙོངས་ཏེ། གུ་རུ་མཚན་བརྒྱད་ཀྱི་ཞལ་ཐང་བཞེངས། ཡར་ངོ་མར་ངོ་
གཉིས་ཀྱི་ཚེས་བཅུ་དང་། རྟེན་དེ་རྣམས་ལ་མཆོད་པ་རྒྱུན་དུ་ཕུལ།.དེར་རྙིང་མའི་བླ་མ་
ཞིག་གདན་དྲངས་ནས། བཀྲ་ཤིས་རབ་གནས་དང་བཛྲ་གུ་རུའི་ལུང་རྣམས་ཞུས་ནས། གུ་
རུ་ཉིད་ལ་གསོལ་བ་རྒྱུན་དུ་བཏབ། གྱོང་ལྟོ་གོས་གཏམ་གསུམ་ལ་སྤང་བྱ་བྱས། ང་རང་གི་
གཉེན་དང་གྲོང་པ་ཁྱིམ་མཚེས་རྣམས་ཀྱི་ཁ་ནས་ཀྱང་། ཕ་བཟང་དེ་ལྟ་བུའི་བུས་པའི་རྐང་
འདྲེན། ཉེ་འཁོར་རྣམས་ཀྱི་ཁྱུ་ནས་བུད་པ་དེ་འདྲ་ཡོང་བ། འཇིག་རྟེན་པ་ཡིན་ཟེར་འཇིག་
རྟེན་པའི་ལུགས་ཀྱང་མེད། ཆོས་པ་ཡིན་ཟེར་ཆོས་པའི་བསྒོམ་ཚུལ་ཡང་མེད། འདི་འདྲའི་
ཡོང་བ་ཨང་ཟེར་ཞིང་ཐམས་ཅད་ཀྱིས་ང་ལ་ལབ་ཅིག་བྱུང་། ལབ་ཀྱང་ང་འཆི་བ་ལ་
འཇིགས་ནས། སྡིག་པའི་ལས་ལ་འཛེམས། ཡར་དཀོན་མཆོག་ལ་མཆོད་པ་མར་ངན་སློང་
ལ་སྦྱིན་པ་བཏང་། གང་ཡོད་དགེ་བའི་ཕྱོགས་སུ་འབུངས། རྒྱུན་དུ་གུ་རུ་ཉིད་ལ་གསོལ་བ་
བཏབ། མ་གིའི་རྩི་རྩི་འུར་འུར་ཟེར་བ་དེ་ལ་མི་གཏོང་རོགས་མཛོད་ཟེར་གྱིན་འདུག་གོ། །
ཡང་མི་དེའི་གཡས་ཕྱོགས་ནས་ལྷ་དཀར་པོ་དེ་ལངས་ནས། ཆོས་ཀྱི་རྒྱལ་པོའི་རིན་
པོ་ཆེ། ཆོས་ཀྱི་རྒྱལ་པོའི་དྲུང་དུ་ཞུ་བ་ལ། ངའི་གཙང་གཞུང་གི་སྔགས་པ་གུ་རུ་ཚེ་རིང་ཟེར་
བ་འདི། ནག་པོ་སྡིག་པའི་ལས་རྣམས་རྒྱབ་ཏུ་བསྐྱུར། དཀར་པོ་དགེ་བའི་ལས་རྣམས་མང་
དུ་བསགས། ལྟོ་གོས་གཏམ་གསུམ་ཀུན་ལ་གྱོང་བསྐུར་ནས། མི་གྲལ་བུད་ཀྱང་འགྱོད་པ་
མེད་པར་བྱས། སེར་སྣས་བསགས་པའི་ནོར་རྫས་ཐམས་ཅད་ཀྱིས། རྒྱུན་དུ་གུ་རུ་ཉིད་ལ་
གསོལ་བ་བཏབ། ངག་གིས་བཛྲ་གུ་རུ་རྒྱུན་དུ་བགྲངས། ལུས་ཀྱི་སྒོ་ནས་ཕྱག་དང་སྐོར་བ་
བྱས། གུ་རུ་ཉིད་ཀྱང་འབྲལ་མེད་རྒྱུན་དུ་བསྒོམས། དགེ་བའི་འབྲས་བུ་འདི་ལྟར་ཡོད་ཟེར་
ཞིང་རྡེའུ་དཀར་པོ་རི་རབ་ཙམ་ཞིག་སྤུངས་སོང་། ཡང་མི་དེའི་གཡོན་ཕྱོགས་ནས། འདྲེ་
ནག་པོ་ཁོ་ལངས་བྱུང་སྟེ། འདྲེ་ནག་པོའི་ཁ་ནས་འདི་ལྟར་ཟེར་རོ། །ལྷ་དཀར་པོ་ཁྱོད་ལ་
ཟེར་རྒྱུ་དེ་ལས་མེད་དམ། མི་ངན་གུ་རུ་ཚེ་རིང་ཟེར་བ་འདིས། སྡིག་པའི་ལས་ཀྱི་རྣམ་སྨིན་
340



འདས་ལོག་མ་ཀརྨ་དབང་འཛིན་གྱི་རྣམ་ཐར།
མང་དུ་ཡོད། དགེ་བའི་འབྲས་བུ་ཏིལ་འབྲུ་ཙམ་ཡང་མེད། སྡིག་པ་བསགས་པའི་འབྲས་བུ་
འདི་ལྟར་ཡོད་ཟེར་ནས། རྡེའུ་ནག་པོ་ཐུ་བ་གང་ཙམ་སྤུངས་སོང་། ཆོས་ཀྱི་རྒྱལ་པོའི་
གཡས་ཕྱོགས་ནས། རཀྟ་གླང་གི་མགོ་ཅན་གྱིས། སྲིད་པའི་ལས་ཀྱི་མེ་ལོང་དེ་ཆོས་རྒྱལ་
དྲུང་དུ་ཕྱར་སོང་བས། ཆོས་ཀྱི་རྒྱལ་པོས་མེ་ལོང་ལ་གཟིགས་ནས། མི་ཡུལ་དྲན་པ་སྒང་
ཞེས་ནས། ཚོགས་བསགས་པའི་མི་རེ་རེ་ཙམ་འདུག །ངའི་སྲིད་པ་ལས་ཀྱི་མེ་ལོང་འདི་ལ་
བལྟས་པས། དགེ་བའི་ཕྱོགས་སུ་ཁྱེད་རང་ཟེར་བ་ལྟར་བདེན་པ་འདུག །རྡེའུ་ནག་པོ་དུམ་
ཙམ་འདུག་པ་དེ་ནི། ཁྱེད་རང་ན་སོ་གཞོན་དུས། ཁྱེད་ཀྱི་ཕ་དེས་དཀོན་མཆོག་དཔང་དུ་
བཙུགས་ནས་བདེན་པ་མ་བརྡར་བར། རང་གི་དཀར་ནག་ཕྲན་བུ་ཡོད་པ་དང་། མིའི་རྔན་
པ་ལ་བལྟས་ནས་མཐུ་བཟློག་མང་དུ་བྱས་འདུག་གོ། །དེའི་ཟ་མ་ཟོས་པའི་རྣམ་སྨིན་ཡིན་ནོ། །
གཞན་མ་ཁྱོད་ཀྱིས་གུ་རུ་ཉིད་ལ་གསོལ་བ་འབྲལ་མེད་བཏབ་འདུག །ནོར་ལོངས་སྤྱོད་
ཐམས་ཅད་དཀར་པོ་དགེ་བའི་ཕྱོགས་ལ་སྤུངས་འདུག །ལུས་ཀྱིས་ཕྱག་དང་སྐོར་བ་བྱས་
འདུག །ངག་གིས་བཟླས་པ་དང་བསྙེན་བསྒྲུབ་མ་ཆགས་པར་བྱས་འདུག །ཡིད་ཀྱིས་ཏིང་
ངེ་འཛིན་དང་མ་བྲལ་བར་བྱས་འདུག །དེའི་མཐུ་དང་ནུས་པ་ལ་བརྟེན་ནས། ཁྱོད་རང་ལ་
སྡིག་པ་ཕྲན་བུ་ཡོད་པ་རྣམས་དག་ནས་འདུག་གོ། །ད་ཁྱོད་རང་གི་ཕ་དེ་དམྱལ་བའི་གནས་
ནི་ལྷུང་ནས་འདུག་གོ། །རང་གི་ལུས་སེམས་བསྐྱེད་པའི་ཕ་ཡིན་པས། ད་ལྟ་ལྟོས་ཤོག་
གསུང་གིན་འདུག་གོ། །གཤིན་རྗེ་དོམ་གྱི་མགོ་ཅན་དེས་མི་དེ་མར་ལ་ཁྲིད་ནས་སོང་བས།
སྔགས་པ་ཧཱུྃ་ནག་མེ་འབར་ཁོ་ནི། དམྱལ་ཁམས་ནས། སྔགས་པའི་ཧོམ་ཁུང་འདྲ་བའི་
ནང་ན། ངའི་ཕ་དེ་བཙུག་ནས་བཞག་འདུག །ཐག་བཞི་ལ་བསྡམས། ཕུར་བཞི་ལ་བཀྲམ་
ནས་འདུག །སྙིང་ཁར་ལྕགས་ཀྱི་ཕུར་པ་མེ་འབར་བས་བརྡབས་ནས་འདུག །ཁ་ལ་ཁྲོ་ཆུ་
ཁོལ་མ་རྒྱུན་དུ་བླུགས། གཡས་གཡོན་གྱི་གཤིན་རྗེ་ཕོ་ཉའི་ཚོགས་རྣམས་ཀྱིས། མཚོན་ཆ་
སྣ་ཚོགས་ཁྱེར་ནས་རྒྱོབ་རྒྱོབ་སོད་སོད་ཀྱི་སྒྲ་སྒྲོག་ཅིང་། མཐོ་རི་བོའི་རྩེ་ནས་ཀྱང་ལྕགས་
341



་
་
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཀྱི་བྱ་ཁྲ་རྣམས་ཀྱིས་བྱ་ར་བྱེད་པ། མི་དེས་བླ་མ་ལ་གསོལ་བ་མ་བཏབ་པས། དེ་དུས་
སྐྱབས་མགོན་བྱེད་པའི་བླ་མ་ཡི་དམ་ནི་མེད། སྡུག་བསྔལ་གྱི་གོང་བུར་ཚུད་ནས་ཀྱང་།
སྐད་ནི་འཛེར་འཛེར་ངུས་གྱུར་ཀྱང་། ཕན་ཐོགས་ར་མདའ་བྱེད་མཁན་ནི་གཅིག་ཀྱང་མི་
འདུག །བུ་དེའི་སྐད་ངོ་ཤེས་ནས། ཡང་ངའི་ཕ་དེས་ཁ་ནས་འདི་སྐད་ཟེར་ཞིང་འདུག་གོ། །
ངའི་མིང་ནས་འབོད་ཅིང་ངུ་འབོད་ཤོར་རོ། །ངས་ཕ་སྔགས་པ་ཧཱུྃ་ནག་མེ་འབར་ལ་འདི་ལྟ་
བུའི་སྡུག་བསྔལ་མྱོང་དགོས་མ་ཅི་ཡིན་བྱས་པས། ཡང་ངའི་ཕ་དེས་ཁ་ནས་འདི་སྐད་ཟེར་
ཞིང་འདུག་གོ། །ང་རྒྱུད་པ་མ་ཉམས་ཧཱུྃ་ནག་མེ་འབར་རྒྱུད། སྔོན་ནས་གུ་རུ་ཉིད་ཀྱི་བཀའ་
བསྒྲུབ་པའི། བསྟན་པ་བཤིག་པའི་དགྲ་བོ་མ་བཏུལ་ན། སྔགས་པ་རང་ལ་བཀའ་ཆད་
ཡོང་ངོ་གསུངས། དམ་ཉམས་དགྲ་བོ་ཐམས་ཅད་ཚར་གཅད་པས། དེའི་རྣམ་སྨིན་སྡུག་
བསྔལ་འདི་འདུག་གོ་ཟེར་ཞིང་། ང་ལ་བུ་ཡོད་པའི་དགོས་པ་ལ་ཕའི་སྡུག་བསྔལ་འདི་ལས་
ཕན་པའི་ཐབས་དང་ནུས་པ་ཨེ་ཐོན་ལྟོས་དང་ཟེར་བ་ལ། ཡང་གཤིན་རྗེ་དོམ་གྱི་མགོ་ཅན་
དེ་ཁྲོས་ཏེ་ལངས་ནས་འདི་སྐད་ཟེར་ཞིང་འདུག་གོ། །ཁྱོད་མི་ཡུལ་དྲན་པ་སྒང་ན་ཡོད་དུས།
ཁྱོད་ཀྱིས་བྱ་བ་ངན་པ་བྱས་ལ། བསམ་གྱིས་མི་ཁྱབ་བརྗོད་ཀྱིས་མི་ལངས་ཏེ། དཀོན་
མཆོག་དཔང་དུ་བཙུགས་ནས་བྱ་བ་མ་བྱས་པར། སངས་རྒྱས་བསྟན་པའི་སྤྱི་དགྲ་བྱེད་
མཁན་ཚོ། སངས་རྒྱས་བསྟན་པ་བསམ་ནས་ཁྱོད་ཀྱིས་མ་བསྒྲལ། ཁྱོད་རང་གི་དཀར་ནག་
ཡོད་ཚད་ལ་ངན་སྔགས་སྦྱོར་རྫ་ས་ཀྱི་མཐུ་གཏད་མང་དུ་བྱས། དེའི་རྣམ་སྨིན་ད་དུང་མྱོང་
དགོས་པ་ཡོད་དོ་ཟེར་བ་ལ། ཡང་བུ་དེའི་ཁ་ནས་འདི་ལྟ་བུའི་སྡུག་བསྔལ་ལས་སྐྱོབ་ནུས་
པའི་མཐུ་དང་ནུས་པ་མེད། འོན་ཀྱང་དཀོན་མཆོག་ལ་གསོལ་བ་བཏབ་པའི་མཐུ་དང་ནུས་
པ་བརྟེན་ནས། ཆོས་ཀྱི་རྒྱལ་པོ་ལ་ཞུ་བ་ཞིག་འབུལ་དགོས་བསམས་ནས། ཆོས་ཀྱི་རྒྱལ་
པོའི་དྲུང་དུ་ཕྱིན་ནས། མིག་མཆི་མས་གང་། ལག་པ་གཡས་གཡོན་རང་གི་བྲང་ལ་རྒྱག་
ཅིང་། ངུ་འབོད་ཀྱི་ངང་ནས་འདི་སྐད་ཞུས་སོ། །
342



འདས་ལོག་མ་ཀརྨ་དབང་འཛིན་གྱི་རྣམ་ཐར།
ཀྱེ་མ་ཆོས་ཀྱི་རྒྱལ་པོ་བདག་ལ་དགོངས་སུ་གསོལ། བདག་གི་ཕ་ནི་རིགས་རྒྱུད་མ་
ཉམས་ཧཱུྃ་ནག་མེ་འབར་རྒྱུད། བཀའ་ནི་མ་ཉམས་དམ་ཉམས་སྒྲོལ་བར་གདམས། ཡིད་ནི་
མ་ཉམས་ཡི་དམ་བཟླས་པ་བྱས། དཀོན་མཆོག་རྣམས་ཀྱི་མཐུ་དང་བདེན་པ་བདར། ལོག་
ལྟའི་ཆོས་ནི་གཅིག་ཀྱང་བྱས་པ་མེད། དཀོན་མཆོག་གསུམ་ནི་ནུས་མཐུ་ཆུང་ལགས་སམ།
ཡི་དམ་ལྷ་ཡིས་སྔགས་པ་སླུས་ལགས་སམ། འོན་ཀྱང་བདག་གིས་མི་ཡུལ་སྡོད་དུས་སུ།
མི་གྲལ་བུད་ནས་ཚེ་འདིའི་འདོད་ཡོན་སྤངས། གང་ཡོད་དཀོན་མཆོག་ཉིད་ལ་མཆོད་པ་
ཕུལ། དེའི་མཐུ་དང་ཐུགས་རྗེའི་བྱིན་རླབས་ལ་བརྟེན་ནས། ངའི་ཕ་དམྱལ་བའི་སྡུག་
བསྔལ་ལས་དོན་ནས། མཐོ་རིས་ཀྱི་གནས་སུ་གཏོང་བར་ཞུ་ཟེར་ནས། ཕྱག་འཚལ་མཆི་
མ་མང་དུ་འདོན་གྱིན་འདུག་པ་ལས། ཆོས་ཀྱི་རྒྱལ་པོའི་ཞལ་ནས། མི་དེ་ལ་འདི་སྐད་ཅེས་
གསུང་གིན་འདུག་གོ། །ཁྱོད་ཀྱི་ཕ་སྔགས་པ་ཧཱུྃ་ནག་མེ་འབར་བྱ་བ་དེས། དགོས་པའི་ཡི་
དམ་མི་འགྲུབ་པར། མི་དགོས་པའི་སྡུག་འདྲེ་གྲུབ་ནས་འདུག །བློ་དཀོན་མཆོག་དཔང་
བཙུགས་ཀྱི་བྱ་བ་མ་བྱས་པར། ངན་སྔགས་སྦྱོར་རྫས་ཀྱི་བྱ་བ་མང་དུ་བྱས་འདུག །མི་ནག་
མེད་དམྱལ་བར་བཏང་འདུག །དཀོན་མཆོག་ཁྱད་དུ་བསད་པའི་སྔགས་པ་དེ། སངས་རྒྱས་
ཞིང་ཁམས་མཐོང་བའི་དཀར་ཁུང་འགགས། མ་རིག་མུན་པ་སེལ་བའི་སྒྲོན་མེ་ཤི། ཐུགས་
རྗེས་མྱུར་དུ་གཟིགས་པའི་ཡི་དམ་ཡལ། རང་གིས་ཉེས་བྱས་རང་གི་ལུས་ཐོག་སྨིན།
དཀོན་མཆོག་གསུམ་པོ་ཐུགས་ནི་ཁྲེལ་ནས་ཀྱང་། དམྱལ་བའི་གནས་ནས་ཐར་བར་མི་
སྲིད་གསུངས། འོན་ཀྱང་ཕ་མས་བུ་ལ་བརྩེ་གདུང་བྱས་པ་ཡིས། བུས་ཀྱང་བསམ་པ་སྐད་
ཅིག་ཙམ་ཡང་མ་ལོག་པར་བྱས་ནས། དཀོན་མཆོག་གསུམ་ལ་གསོལ་བ་བཏབ་པའི་ཕན་
ཡོན་ལ་བརྟེན་ནས། ཞག་བཅུ་གཉིས་ནས་དམྱལ་བའི་སྡུག་བསྔལ་ལས་ཐར་བར་གྱིས་
ཤིག །ད་དུང་གཙང་ཕྱོགས་ཀྱི་ལུང་པ་རི་རྐན་ཞེས་བྱ་བར། ཀླུ་བཙན་གཅིག་ཏུ་སྐྱེ་བ་
ལོངས་ཤོག་གསུང་གིན་འདུག་གོ། །བུ་དེ་ནི་ངའི་ཕའི་སྡུག་བསྔལ་ལས་ད་དུང་ཐར་དུས་མི་
343



གངས་ཅན་སྐྱེས་མའི་དཔེ་ཚོགས་ལས།. ཁྲོམ་དགེ་ཟླ་བ་སྒྲོན་མའི་དག་སྣང་སོགས།
འདུག་ཟེར་ཞིང་ངུ་ཡིན་བསྡད་འདུག་པ་ལ། དེ་མ་ཐག་ཏུ་རོལ་མོའི་སྒྲ་དང་འོད་ཆེན་པོ་
ཞིག་བྱུང་། ་དེར་སུ་ཞིག་ཡོང་གི་ཡོད་དམ་བསམ། ཀརྨ་དབང་འཛིན་གྱིས་བལྟས་པས།
བར་སྣང་ཐམས་ཅད་འཇའ་དང་འོད་ཀྱིས་གང་སྟེ། སྔོན་ལ་གུ་རུ་བློ་ལྡན་མཆོག་སྲེད་ཀྱིས་
སྣ་དྲངས་ནས་བར་དུ་བུད་མེད་རྒྱན་དུ་མས་བརྒྱན་པ་ལྔ་ཙམ་བྱུང་ངོ་། །མཆོད་པ་སྣ་ལྔ་ ་
ལག་ཏུ་ཁྱེར་ནས། གར་སྟབས་དང་རོལ་མོའི་གླུ་དབྱངས་དང་བཅས་ནས་བྱུང་ངོ༌། །དེའི་
རྗེས་ལ་གུ་རུ་སེང་གེ་སྒྲ་སྒྲོགས་ཀྱིས་གར་སྟབས་མཆོད་པའི་ཚུལ་དུ་བྱས་ནས། ཆོས་ཀྱི་
རྒྱལ་པོའི་དྲུང་དུ་བྱུང་ངོ་། །དེའི་དུས་སུ་ཁོང་རྣམས་ཀྱི་ཐུགས་རྗེས། བར་དོའི་སེམས་ཅན་
ཐམས་ཅད་ལ་སེམས་ལ་བདེ་བ་དཔག་ཏུ་མེད་པ་ཐོབ་སོང་། ཡང་ཁོང་རྣམས་ཀྱིས་མཆོད་
པའི་བྱེ་བྲག་རྣམས་ཆོས་ཀྱི་རྒྱལ་པོའི་དྲུང་དུ་ཕུལ་ནས། གླུ་དབྱངས་ཚིགས་སུ་བཅད་པ་
འདི་ལྟར་ཕུལ་ལོ། །ཆོས་ཀྱི་རྒྱལ་པོ་བདག་ལ་སྙན་གསན་འཚལ། །སྔོན་ནས་བསོད་
ནམས་བསགས་པ་ཡིས། །གུ་རུའི་སྒྲུབ་ཐབས་བཟླས་པ་རྒྱུན་དུ་བྱས། །བསྙེན་པ་འཁྱོལ་
ནས་ཨུ་རྒྱན་དངོས་དང་མཇལ། །མན་ངག་ལུང་བསྟན་ཐོབ་པའི་བསོད་ནམས་ཅན། །གུ་
རུ་ཚེ་རིང་ཞེས་དེ་གང་ན་ཡོད། །ད་ལྟ་རིག་འཛིན་ས་ལ་གཏོང་བར་ཞུ། །ཞུས་པས། ཡང་
ཁོང་རྣམས་ལ་ཆོས་ཀྱི་རྒྱལ་པོའི་ཞལ་ནས་འདི་ལྟར་གསུངས་སོང་། གུ་རུ་བློ་ལྡན་མཆོག་སྲེད་
ཚུར་གསོན་དང་། །བསོད་ནམས་བསགས་པས་དལ་འབྱོར་མི་ལུས་ཐོབ། །སྨོན་ལམ་
དབང་གིས་གུ་རུ་ཉིད་དང་མཇལ། །ལོག་པའི་བསམ་པ་སྐད་ཅིག་མི་འབྱུང་ཞིང་། །ཚེ་
འདིའི་འཇིག་རྟེན་བྱ་བ་ལིང་གིས་བསྒྱུར། །ལོངས་སྤྱོད་ཐམས་ཅད་གུ་རུ་ཉིད་ལ་ཕུལ། །
ལས་རྒྱུ་འབྲས་གཉིས་ཀྱི་ཤན་འབྱེད་བྱས། །བསྐལ་བར་ལྡན་པའི་གུ་རུ་ཚེ་རིང་འདི། །དག་
པའི་ཞིང་ཁམས་ཐོབ་བོ་གསུངས། །ངན་སོང་རྡོག་པས་བསྣོན་ནོ་གསུངས། །སྤྲིན་དཀར་
པོ་ལ་སྤར་འཛིན་རྒྱག་གོ་གསུངས། །ཡ་གི་ཕོ་བྲང་རྩེ་མོ་ནས་ལས་འབྲེལ་ཡོད་པའི་མི་
རྣམས་རང་རང་ལས་ཀྱི་རྣམ་སྨིན་གྱིས་དམྱལ་བ་ཚ་གྲང་གི་སྡུག་བསྔལ་མྱོང་གིན་འདུག །དེ་
344



F་
– -
=
=
=
--
--
+
-- -
' ༔ ༔
- བ
E
་ འདས་ལོག་མ་ཀརྨ་དབང་འཛིན་གྱི་རྣམ་ཐར།
རྣམས་ཡར་དྲངས་ནས་ཀྱང་། མཐོ་རིས་གནས་སུ་འབྱོན་པར་ཞུ། སེམས་ཅན་འགྲོ་དོན་
ནུས་པར་ཤོག །ཅེས་གསུངས་པ་དང་། གུ་རུ་བློ་ལྡན་མཆོག་སྲེད་ཐོག་དྲངས་པའི། དཔའ་
བོ་མཁའ་འགྲོའི་ཕྱག་གིས་དར་ཐག་གི་སྣེ་མོ་གུ་རུ་ཚེ་རིང་གི་ལག་ཏུ་གཏད་སོང་། མི་དེས་
གུ་རུ་བློ་ལྡན་མཆོག་སྲེད་ལ་ཕྱག་དང་བསྐོར་བ་བྱས་པས། ཡར་ཁོང་གི་རྗེས་ལ་ལངས་
སོང་། མི་དེས་ལམ་གྱི་བར་སྐེད་ཡ་གི་ནས། ཁ་ཕྱིར་ལོག་ཅིག་བྱས་ནས་འདི་སྐད་ཟེར་
གྱིན་འདུག་གོ། །མ་གི་ལྕགས་རི་འཁོར་ཡུག་ནང་ཞིག་ན། གུ་རུ་ཉིད་ལ་གསོལ་བ་བཏབ་
པའི་མི། ང་ལ་འབྲེལ་བ་ཐོགས་ཚད་ཡར་ཤོག་དང་ཟེར་བ་ལ། གསང་སྔགས་རྙིང་མའི་
ཆོས་ལ་བརྩོན་འགྲུས་བྱེད་མཁན་རྣམས། གཞན་ཡང་ཁོང་རང་ནང་ཚང་ཉེ་འཁོར་དང་།
ཁོང་རང་ལ་འབྲེལ་བ་ཡོད་པའི་མི་རྣམས་གུ་རུ་ཚེ་རིང་གི་རྗེས་ལ་ཡར་ལངས་སོང་། གུ་རུ་
བློ་ལྡན་མཆོག་གིས་སྣ་དྲངས། གུ་རུ་སེང་གེ་སྒྲ་སྒྲོག་གིས་མཇུག་མཛད་ནས། རིག་འཛིན་
གྱི་ལམ་ལ་སོང་ངོ༌། །ཡང་གུ་རུ་ཚེ་རིང་གིས་ཀརྨ་དབང་འཛིན་ལ་འཕྲིན་པ་འདི་ལྟར་
བསྐུར་གྱིན་འདུག་གོ། ། །
ལས་འཕྲོ་ཅན་མ་མི་ཡུལ་ལ་འབྱོན་ཟེར་ན། སྤྱིར་འཛམ་བུ་གླིང་ལ་འཕྲིན་པ་མཛོད།
དགོས་གཙང་གི་ཕྱོགས་ལ་འཕྲིན་པ་མཛོད། སེར་སྣའི་ནོར་ལ་གསོག་འཇོག་མ་བྱེད་གྱིས།
ཅི་ཡོད་དཀོན་མཆོག་ཕྱོགས་ལ་འབུངས་ཤིག་གྱིས། འབྲས་བུ་དུས་སུ་སྨིན་འདུག་གྱིས།
དོན་མེད་ཀྱི་སྨྲ་བ་སྤངས་ནས་ཀྱང་། རྒྱུན་དུ་བཛྲ་གུ་རུ་བགྲོངས། ཐུགས་རྗེས་ལམ་སྣ་
དྲངས་སོང་གྱིས། ཚེ་འདིའི་འཁོར་བའི་གཉེན་འདབ་སྤོངས། བླ་མ་དཀོན་མཆོག་དང་དུ་
ལོངས། གུ་རུ་ཚེ་རིང་རང་མགོ་ཐོན་སོང་གྱིས། གུ་རུ་ཉིད་ཀྱི་ཞལ་ཡང་མཇལ་སོང་གྱིས།
དཔའ་བོ་མཁའ་འགྲོའི་བསུ་མ་འདུག་གོ་གྱིས། ཆོས་མཐུན་རྣམས་ལ་གསོལ་བ་ཐོབ་ཅིག་
གྱིས། ངའི་བསོད་ནམས་ལྷ་སྒྲོན་ལ་འཕྲིན་པ་གྱིས། ང་དང་ཁྱེད་གཉིས་འདུ་འབྲལ་མེད་དོ་
གྱིས། སྔར་ལྟར་དམ་ཚིག་མ་འཁྲུལ་ན། ལོ་ནི་བདུན་གྱི་ནང་ཞེས་སུ། ཆོས་ཀྱི་རྒྱལ་པོའི་
345



ན་པ་གཅིག་ཅིང་རྗེས་ཆོས་ཀྱི་རྒྱལ། ང་སྐྱེ་ཕ་ཡ་
གངས་ཅན་སྐྱེས་མའི་དཔེ་ཚོགས་ལས། ་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཞབས་དྲུང་དེར། དངངས་སྐྲག་མི་དགོས་ང་རང་བསུ་རུ་ཡོང་། གཙང་ཕྱོགས་སུ་ངའི་བུད་
སྨད་རྣམས་ལ་འཕྲིན་པ་གྱིས་ཟེར་ནས། ཁོང་ནི་མཐོ་རིས་གནས་སུ་སོང་ངོ༌། །
པ ཨོཾ་མ་ཎི་པདྨེ་ཧཱུྃ་ཧི༔ ཡང་ཆོས་ཀྱི་རྒྱལ་པོའི་དྲུང་དུ། གཤིན་རྗེ་རྣམས་ཀྱིས་བཙུན་
པའི་ཆ་ལུགས་བྱས་པ། སྒོམ་ཐག་གོན་པ་གཅིག་ཁྲིད་བྱུང་བས། མི་དེ་ལ་ཆོས་ཀྱི་རྒྱལ་
པོའི་དྲི་བ་སྔར་བཞིན་མཛད་ཀྱིན་འདུག་པ་ལ། ཡང་མི་དེས་ཆོས་ཀྱི་རྒྱལ་པོ་ལ་ཞུ་བ་འདི་
ལྟར་འབུལ་གྱིན་འདུག་གོ། །ཆོས་ཀྱི་རྒྱལ་པོ་བདག་ལ་དགོངས་སུ་གསོལ། ང་སྐྱེ་ས་ཡམ་
འབྲོག་སྒང་ནས་ཡིན། ང་ཉ་པ་གྲོགས་མཆེད་དང་འཐབ་མོ་ཤོར་ནས། ངས་ཆོས་ལ་ཕྱིན།
ང་རང་གི་ལུང་པའི་ཕུ་དེ་ན་དགོན་པ་གཅིག་ཡོད་པ་དེར་ཆོས་ལ་ཕྱིན། བླ་མ་ལ་སྐྲ་བཅད་
མིང་སྤོས་ལུས་བསྒྱུར་ནས། ངོ་སྤྲོད་ཞུས་ནས་བསྒོམ་ལགས་ན། བླ་མས་མིག་སེར་བྱས་
བཀའ་དྲིན་བསྐྱང་རྒྱུ་རང་མ་བྱུང་། བདག་གིས་ཐོན་ནས་ཡུལ་གཞན་ཞིག་ཏུ་འགྲོ་དགོས་
བསམས་ནས་ཕྱིན་པས། བླ་མས་གྲྭ་པ་རྣམས་ཀྱིས་ངའི་རྗེས་ཟིན་ནས། ཁོང་རྣམས་དང་
འཛིངས་པས་ང་ཕམ་ནས་འདིར་སླེབས་བྱུང་། འདིར་དགེ་སྡིག་གི་རྩིས་གྲངས་ཞིབ་མོར་
ཡོད་གསུང་གིན་འདུག་ཀྱང་། རང་ན་སོ་གཞོན་ནས་བདེན་བསམ་པ་མ་བྱུང་། ད་ནི་ཆོས་
ཀྱི་རྒྱལ་པོའི་ཐུགས་རྗེས་གཟིགས་ཟེར་ནས། ཤུགས་རིང་ནར་གྱི་གཏོང་གིན་འདུག་པ་ལ།
དེར་ལྷ་དཀར་པོ་ལངས་ནས། ཆོས་ཀྱི་རྒྱལ་པོ་ལ་འདི་ལྟར་ཞུས་འདུག་གོ། །ཆོས་ཀྱི་རྒྱལ་
པོ་བདག་ལ་དགོངས་སུ་གསོལ། མི་འདིས་དགེ་བ་ཆེན་པོ་གཏོང་རྒྱུ་མ་བྱུང་ཡང་། གསང་
སྔགས་བླ་མེད་ཀྱི་ཆོས་སྒོར་ཞུགས་ནས། བླ་མས་གདམས་ངག་གནང་ནས་བསྒོམས་པའི་
འབྲས་བུ་འདི་ཡིན་ཟེར་ནས། རྡེའུ་དཀར་པོ་སྤར་ཕྱེད་ཙམ་སྤུངས་སོང་། ཡང་འདྲེ་ནག་པོ་
ལངས་ནས། ཧ་ཧ་ཆོས་ཀྱི་རྒྱལ་པོ་སྐུ་ཆེ་ཡང་། མི་འདི་ཡི་སྡིག་པ་འགག་མི་ཚུགས། མི་
འདིས་དང་པོ་ཉ་པ་བྱས། ཆུ་ནང་གི་སེམས་ཅན་རྣམས་བདེ་རུ་མ་བཅུག །རང་ལ་ཉའི་སྐལ་
བ་བྱུང་བས་མ་ཆོག་པར། ཟླ་བོ་རྣམས་བསད། དེ་ལ་བརྟེན་ནས་ཁྱོད་ཀྱིས་ཆོས་བྱས་ཏེ།
འདིས་དང་པོཙཏཆོས་ཀྱི་རྒྱལ་པོ་སྒྲ་ཚིལ་སྦྱར་ཕྱེད་ཙམ་སྤུངས་ནང་ནས་བསྒོམས་པ་
346
་ །



འདས་ལོག་མ་ཀརྨ་དབང་འཛིན་གྱི་རྣམ་ཐར། ་
བླ་མ་ལ་ལུང་མན་ངག་ཐམས་ཅད་ཞུས་ནས། ཁྱོད་ཀྱི་ཁས་སྒོམ་བྱེད་ཟེར་ཞིང་མ་བྱས་པར།
བླ་མའི་ཕྱག་རྒྱ་གསང་ཡུམ་ལ་སྦྱོར་བ་བྱས་པས་མ་ཆོག །ཁྱོད་ཀྱི་བླ་མའི་ཞབས་རྡོས་
བརྡུངས་ནས། བླ་མའི་ཕྱག་གི་ནོར་ཐམས་ཅད་ཁྱོད་ཀྱིས་ཁུར་ནས་མ་ཕྱིན་ནམ། བླ་མ་ལ་
ནོར་དང་རྐང་པ་གཉིས་ཀ་མེད་པས་ཡིད་བཅད་མ་བཏང་ངམ། སྡིག་པ་བྱས་པའི་གྲངས་
འདི་ཡིན་ཟེར་ནས། རྡེའུ་ནག་པོ་རི་རབ་ཙམ་སྤུངས་སོ། །ཡང་སྤྲེའུ་མགོ་ཅན་གྱིས་རྡེའུ་
དཀར་ནག་གཉིས་ཡང་ལྕི་རྒྱ་མ་ལ་བཏེག་སོང་བས། སྤྲེའུ་མགོ་ཅན་ན་རེ། རྡེའུ་དཀར་ནག་
གཉིས་ནག་པོ་ལྕི་བར་འདུག །འདི་ནི་ཆོས་ཀྱི་རྒྱལ་པོས་གཟིགས་ཤིག །ཡང་ཆོས་ཀྱི་རྒྱལ་
པོའི་སྐུ་གཞོགས་གཡས་ཕྱོགས་ནས། རཀྟ་གླང་མགོ་ཅན་གྱིས། སྲིད་པ་ལས་ཀྱི་མེ་ལོང་དེ་
ཆོས་རྒྱལ་དྲུང་དུ་ཕྱུར་སོང་བས། སྲིད་པ་ལས་ཀྱི་མེ་ལོང་ལ་གཟིགས་ནས། ཆོས་ཀྱི་རྒྱལ་
པོའི་ཞལ་ནས་འདི་སྐད་གསུངས་སོ། །
ཁྱོད་དལ་འབྱོར་མི་ལུས་རིན་ཆེན་ཐོབ་དུས་ན། ཡར་ཐར་པ་བྱང་ཆུབ་ཀྱི་ས་བསྒྲུབ་
རྒྱུ་ལ། མར་ངན་སོང་གི་སྡུག་བསྔལ་ཐར་དུས་མེད་པའི་ལས་སྒྲུབ་མཁན་ཁྱོད་འདྲ་བ་ཡོང་
བ་ཨང་གསུངས་ནས། མི་ཁྱོད་ཀྱི་སྡིག་པ་འདྲེ་ནག་པོས་ཟེར་བ་བདེན་པར་འདུག །ད་དུང་
དེ་ལས་ལྷག་པའི་སྡིག་པ་གསང་སྔགས་བླ་མེད་སྟོན་པའི་རྡོ་རྗེ་སློབ་དཔོན་གྱི་སྐུ་ལ་བརྡོས།
གསུང་ལ་ཀློག །ཐུགས་གཏིང་ནས་ཁྲེལ་བ་བཏང་འདུག་པས། རྐང་ལེབ་དུང་འགྱུར་ས་ཡ་
ཁྲི་འབུམ་བསད་པ་བས་ཀྱང་སྡིག་པ་ཆེའོ། །དེ་ཡང་བསྐལ་པར་བསྒྲུངས་ན་ཐོན་པ་ཡོད་དེ།
ཁྱོད་ཀྱི་སྡིག་པ་འདི་ལ་བསྐལ་པ་ཁྲག་ཁྲིག་དཔག་ཏུ་མེད་པ་བགྲངས་ཀྱང་ཐོན་དུས་མེད་
པས། རྡོ་རྗེའི་དམྱལ་བ་ཞེས་བྱ་བ་དེར་ཁྲིད་ཅིག་གསུངས་ནས། གཤིན་རྗེ་འཇིགས་པའི་ཆ་
ལུགས་ཅན་མང་པོས། མཚོན་ཆ་སྣ་ཚོགས་ནམ་མཁའ་ལ་འཕྱར་ཞིང་། རྒྱོབ་རྒྱོབ་སོད་སོད་
ཟེར་ཞིང་། རྡོ་རྗེ་དམྱལ་བ་ཞེས་བྱ་བ་དེར་ཁྲིད་སོང་ངོ༌། །མི་དེ་ལྕགས་ཀྱི་ཁང་པ་ཤིན་ཏུ་ཆེ་བ།
ཕྱོགས་བཞི་ལ་མེ་ཆེན་པོ་རང་བྱུང་དུ་འབར་བ། ནང་དུ་ཟངས་ཆུ་ཁྲོ་ཆུ་ཁོལ་མའི་ཁྲོད་ན་མི་
347



གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
གཞན་ཀྱང་འདུག་སྟེ། ཁོང་ཡང་བཅུག་སོང་ངོ་། །ཀརྨ་དབང་འཛིན་ལ་མི་དེའི་ཁ་ནས་
འཕྲིན་པ་འདི་སྐད་སྐུར་གྱིན་འདུག་གོ། །ལས་འཕྲོ་ཅན་མ་མི་ཡུལ་འབྱོན་ཟེར་ན་འཕྲིན་པ་
འདི་ལྟར་གསུངས་རོགས་མཛོད། ཁྱད་པར་ཡམ་འབྲོག་སྒང་ལ་འཕྲིན་པ་མཛོད། ལས་
ངན་ང་འདྲའི་ཆོས་པ་མ་བྱེད་གྱིས། རང་གི་སྐྲ་བཅད་མིང་སྤོས་ཀྱི་བླ་མ་ལ། དབང་ཁྲིད་
གདམས་ངག་ཡོངས་རྫོགས་ཞུས་པའི་མཐར། ཅི་གསུངས་བཀའ་བཞིན་སྒྲུབ་པ་མ་
གཏོགས་པའི། བླ་མའི་སྐུ་གསུང་ཐུགས་ལ་བརྡོས་པ་ཡིས། ལས་ངན་སྡིག་ཅན་ང་འདྲ་མ་
བྱེད་གྱིས། དམྱལ་བ་ཐར་མེད་གནས་སུ་ཚུད་སོང་གྱིས། ད་ངའི་ཤུལ་ན་ཕན་ཐོགས་བྱེད་
མཁན་ཡང་མེད་ལགས། ངས་སྡིག་པ་བསགས་པ་ཚབ་ཆེ་བས། འདི་ན་ཕན་ཐོགས་པའི་
བྱ་ཐབས་མི་འདུག་ཟེར་ནས། སྨྲེ་སྔགས་ཀྱི་ངང་ནས་བསྡད་སོང་ངོ་། །. ་ ་་་
ཨོཾ་མ་ཎི་པདྨེ་ཧཱུྃ་ ཡང་ཆོས་ཀྱི་རྒྱལ་པོའི་སྐུ་དྲུང་དུ། གཤིན་རྗེ་རྣམས་ཀྱིས་མི་
ཞིག་ཁྲིད་བྱུང་བས། མི་དེ་གོས་སྔོན་པོ་དོར་མ་རྒྱ་མ་གཟན་སྣ་ལྔ། སྒྲ་སྦད་མགོ་ཡོད་པ།
གཡུ་དཔུངས་ཆེན་པོ་བཏགས་པ། མི་ཡོང་ཤས་རྣམ་པ་ཞིག་འདུག་པ་ལ། ཆོས་ཀྱི་རྒྱལ་པོས་
སྔར་བཞིན་དྲི་བ་མཛད་སོང་བས། མི་དེས་ཆོས་ཀྱི་རྒྱལ་པོ་ལ་ཞུ་བ་འདི་ལྟར་འབུལ་གྱིན་
འདུག་གོ། །ཆོས་ཀྱི་རྒྱལ་པོ་བདག་ལ་དགོངས་སུ་གསོལ། ངའི་སྐྱེ་ས་ཚོང་འདུས་ཕག་རིའི་
ཕྱོགས་ནས་ཡིན། འདུག་སའི་སྟབས་ཀྱིས་ཚོང་ཕྲན་བུ་བྱས་ཏེ། བླ་མ་ལྷ་པ་ངའི་བླ་མ་ཡིན།།
དེ་ལ་ཞབས་ཏོག་འབུལ་ནས་ཞུས་ཟེར་བ་ལ་སོགས་བྱས་མང་པོ་ཟེར་གྱིན་འདུག་སྟེ། ཡང་ ་
ལྷ་དཀར་པོ་དེ་ལངས་ནས། མི་འདི་ཚོང་འདུས་ལ་དབང་བའི་སྡིག་པ་ཕྲན་བུ་ཡོད་ནའང་།
དགེ་བ་ཡང་མང་པོ་བྱས་པས་གྲངས་འདི་ཡིན་ཟེར་ནས། རྡེའུ་དཀར་པོ་སྤར་གང་ཙམ་ཞིག་
སྤུངས་སོང་། ཡང་འདྲེ་ནག་པོ་ཁོ་ལངས་ནས། འདྲེ་ནག་པོའི་ཁ་ནས་འདི་ལྟར་ཟེར་རོ། །
ཆོས་ཀྱི་རྒྱལ་པོ་བདག་ལ་དགོངས་དང་། མི་འདི་ཡིས་སྡིག་པ་བྱས་པ་བསམ་གྱིས་མི་ཁྱབ།
ཚོང་འདུས་ཕག་རིའི་གནས་ཆེན་བྱས་ནས། ལྷོ་བོད་གཉིས་ཀ་ནས། མི་ཕྱུགས་ཀྱི་རྒྱབ་
348



འདས་ལོག་མ་ཀརྨ་དབང་འཛིན་གྱི་རྣམ་ཐར།
དམར་པོར་སོང་སོང་། ལ་ལུང་མང་པོ་བརྒལ་ནས་ཡོང་བ་ལ། ཁྱོད་ཀྱི་ཚོང་ལུགས་མཐུན་
མ་བརྒྱབ་པར་རང་གི་ནོར་ལ་མི་རི་བ་ལ་རི་ཟེར། གཞན་གྱི་ནོར་ལ་རི་བ་ལ་མི་རི་ཟེར་ཞིང་
འཕྲོག་པ་ཙམ་བྱས་ནས། མགྲོན་པོ་ཡིད་ཆད་ཕམ་དུ་བཅུག །གཞན་ཡང་ཚོང་འདུས་ཀྱི་
དུས་ན་ནི། རང་གི་ཉེ་ཕྱོགས་དང་རྔན་པ་ལ་བལྟས་ནས། མི་གཞན་མ་རྣམས་ལ་མགོ་
བསྐོར་མང་དུ་བཏང་། སེམས་ཅན་གྱི་སྲོག་གཅོད་པ་ལ་ནི་རྔོན་པ་བས་ཀྱང་དགའ་བར་
བྱས། འདི་འདྲའི་སྡིག་པ་བསམ་མི་ཁྱབ། དམྱལ་བ་ཐར་མེད་མི་གཏོགས་འགྲོ་ས་མེད།
སྡིག་པ་བསགས་པའི་གྲངས་འདི་ཡིན་ཟེར་ནས་རྡེའུ་ནག་པོ་རི་རབ་སྤུངས་སོང་། ཆོས་ཀྱི་
རྒྱལ་པོའི་གཡོན་ཕྱོགས་ནས། ལས་མཁན་སྤྲེའུ་མགོ་ཅན་གྱིས་རྡེའུ་དཀར་ནག་གཉིས་ཀྱི་
ཡང་ལྕི་ནི། ལས་ཀྱི་རྒྱ་མ་རིང་མོ་ལ་བཏེག་སོང་བས། ཡང་སྤྲེའུ་མགོ་ཅན་ཞལ་ནས་ཀྱང་།
རྡེའུ་དཀར་ནག་གི་ཡང་ལྕི་ནི། དཀར་པོ་ཡང་ཞིང་ནག་པོ་ལྕི་བར་འདུག །འདི་ནི་ཆོས་ཀྱི་
རྒྱལ་པོས་གཟིགས་ཟེར་རོ། །ཡང་ཆོས་ཀྱི་རྒྱལ་པོའི་གཡས་ཕྱོགས་ནས། རཀཱ་གླང་གི་
མགོ་ཅན་གྱིས། སྲིད་པ་ལས་ཀྱི་མེ་ལོང་དེ་ཆོས་རྒྱལ་དྲུང་དུ་ཕྱར་སོང་བས། ཆོས་ཀྱི་རྒྱལ་
་ པོས་ལས་ཀྱི་མེ་ལོང་ལ་གཟིགས་ནས། ཆོས་ཀྱི་རྒྱལ་པོའི་ཞལ་ནས་འདི་ལྟར་གསུངས་སོ། །
ཁྱོད་བསོད་ནམས་བསགས་པའི་དལ་འབྱོར་མི་ལུས་ཐོབ་འདུག་སྟེ། སྡིག་པ་འདྲེ་ནག་
པོས་ཟེར་བ་བདེན་པར་འདུག །ཁྱོད་ཀྱིས་འབུལ་བ་བྱས་པའི་བླ་མ་དེ། མཚན་ཉིད་དང་
ལྡན་པ་རང་ཞིག་འདུག་སྟེ། ལྷག་པར་འབུལ་ཆས་རྣམས་འཇིག་རྟེན་གཏམ་གྲགས་ཀྱི་
དབང་དུ་སོང་འདུག །རྒན་པོ་བྱེད་དུས་མི་ནོར་མང་པོ་ཟོས་ཏེ་མི་ཐམས་ཅད་ཀྱིས་ལབ་པ་
ཞིག་བྱུང་འདུག །ད་ལྕགས་དང་ཚྭའི་རི་བོའི་འོག་ཏུ་ནོན་ཅིག །མི་ནོར་ཟོས་ལྟུང་བྱས་པའི་
རྣམ་སྨིན་ལ། ཁ་ལ་ཁྲོ་ཆུ་ཁོལ་མ་རྒྱུན་དུ་ལུགས་ཤིག །གསུངས་པ་ལ་གཤིན་རྗེ་རྣམས་
ལངས་ནས། ལྕགས་དང་ཚྭའི་འོག་ཏུ་མནན་སོང་། ཁ་ལ་ཁྲོ་ཆུ་ཁོལ་མ་རྒྱུན་དུ་བླུགས་ཀྱིན་
འདུག་ལ། ཡང་མི་དེའི་ཁ་ནས་འཕྲིན་པ་འདི་ལྟར་བསྐུར་རོ། །
349



，
/
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལས་འཕྲོ་ཅན་མ་མི་ཡུལ་ལ་འབྱོན་ཟེར་ན། སྤྱིར་འཛམ་བུའི་གླིང་ལ་འཕྲིན་པ་
མཛོད། དགོས་ཚོང་འདུས་ཕག་རིའི་ཕྱོགས་ལ་འཕྲིན་པ་མཛོད། ཡང་དགོས་ངའི་ནུ་བོ་ཨ་
དར་ལ་འཕྲིན་པ་མཛོད། ཚོང་ལ་གཡོ་སྒྱུ་འཁྲུལ་གསུམ་མ་བྱེད་གྱིས། མི་ནོར་ལྕགས་ཀྱི་རི་
བོར་སོང་ནས་ཀྱང་། དེའི་འོག་ཏུ་ཚུད་འདུག་གྱིས། ངའི་སྡུག་བསྔལ་འདི་ལས་ཐར་བྱེད་དུ།
སངས་རྒྱས་ཀྱི་སྐུ་གསུང་ཐུགས་རྟེན་ཞིག་བཞེངས་ཤོག་གྱིས། སྒྲུབ་ཆེན་ཕོ་མོ་རྣམས་ལ་
ཞབས་ཏོག་ཞུས་ཤོག་གྱིས། དཀར་ལེབ་རིན་ཆེན་སྒང་སོགས་སུ་སྒྲུབ་སྡེ་གཅིག་གང་
ཚུགས་གྱིས་དང་། དེ་ལྟར་བྱས་ན་ངའི་སྡུག་བསྔལ་འདི་ལས་ཐར་བར་འདུག་གོ་ཟེར་ཞིང་།
གཤིན་རྗེ་རྣམས་ཀྱིས་ཁྲིད་ནས་སོང་ངོ་། ། ་ ་ ་ ་ ་ ་
ཨོཾ་མ་ཎི་པདྨེ་ཧཱུཾ་ཧཱི ཡང་ཆོས་ཀྱི་རྒྱལ་པོའི་སྐུ་དྲུང་དུ། གཤིན་རྗེ་རྣམས་ཀྱིས་
བཙུན་པ་དོམ་ར་གོན་པ་ལག་ན་སྦ་མཁར་ཁྱེར་བ་ཞིག་ཁྲིད་བྱུང་བས། དེ་ལ་ཆོས་ཀྱི་རྒྱལ་
པོས་དྲི་བ་སྔར་བཞིན་མཛད་ཀྱིན་འདུག་པ་ལ། མི་དེས་ཆོས་ཀྱི་རྒྱལ་པོ་ལ་ཞུ་བ་འདི་ལྟར་
འདུག་གོ། །ཆོས་ཀྱི་རྒྱལ་པོ་བདག་ལ་དགོངས་སུ་གསོལ། ང་སྐྱེ་ས་གཙང་གི་ཕྱོགས་ནས་
ཡིན། ཡང་དགོས་བྱམས་ཆེན་ཕྱོགས་ནས་ཡིན། ཆུང་དུས་ནས་ཆོས་བྱས། དེ་ནས་མ་ཎིས་
འགྲོ་དོན་བྱས། རྒྱལ་ཁམས་ལ་མ་ཎི་བསྐུལ་དུ་ཕྱིན་ནས། མ་ཎིའི་འགྲོ་དོན་ཡང་བྱས་
ལགས། དཀོར་ཕྲན་བུ་བྱུང་བ་རྣམས། བྱམས་ཆེན་གྱི་དཀར་མེ་ལ་ཕུལ་ལགས། ང་མ་
གིའི་རྩི་རྩི་འུར་འུར་ཟེར་བ་མ་གིར་མི་གཏོང་རོགས་མཛོད་ཟེར་བ་ལ། ཡང་ལྷ་དཀར་པོ་
བཞེངས་ནས་ཁོ་རང་ཟེར་བ་བཞིན་ཡིན་ཟེར་ཞིང་། མི་འདིས་དགེ་བ་བྱས་པའི་གྲངས་འདི་
ལྟར་ཡིན་ནོ་གསུངས་ཤིང་རྡེའུ་དཀར་པོ་སྤར་ཕྱེད་ཙམ་སྤུངས་སོང་བ་ལ། ཡང་འདྲེ་ནག་པོ་
ཁོ་ལངས་ནས། ཆོས་ཀྱི་རྒྱལ་པོའི་དྲུང་དུ་ཞུ་བ་ལ། མི་འདིའི་སྡིག་པ་བསམ་ལས་འདས།
དང་པོ་བཙུན་ཆུང་བྱས་ནས་དཀོར་ཟན་མགོ་རིལ་བྱས་པ་མ་གཏོགས་པས། ཆོས་ཀྱི་སྣང་
བ་ཏིལ་འབྲུ་ཙམ་ཡང་མེད། ཡང་ཁྱོད་ཀྱིས་མི་གཞན་མ་རྣམས་ཀྱི་མ་ཎིའི་འགྲོ་དོན་བྱས་
--- -
-- ----
-- -- -- …...་
350



འདས་ལོག་མ་ཀརྨ་དབང་འཛིན་གྱི་རྣམ་ཐར།
ནས་གདུལ་བྱ་ཡོང་བ་མཐོང་ནས། ཡང་མ་ཎི་བསྐུལ་དུ་འགྲོ་ཟེར་ནས། མིག་འཁྲུལ་ལ་
སོགས་པ་ཤེས་ཚད་བསླབས་ནས། མ་ཎིས་འགྲོ་དོན་གང་ཆེ་མི་བྱེད་པར། མིའི་མགོ་
བསྐོར་གང་ཐུབ་ཐུབ་བྱས་འདུག །ནོར་བསོགས་གང་ཐུབ་ཁྱོད་ཀྱིས་བྱས་འདུག །བུ་མོ་ཁ་
འབྲས་གཙང་བ་རྒྱན་གོས་ལེགས་པ་རྣམས་ལ། ཁྱོད་ཀྱིས་འགུགས་བརྒྱབ་ནས་ཁྲིད་
འདུག །མ་ཎི་བ་ཀུན་གྱི་བླ་བཙོང་རང་བྱས་འདུག །བྱམས་ཆེན་ལ་དཀར་མེ་འབུལ་རྒྱུ་
ཡིན་ཟེར་ནས། མི་ལ་ཐོབ་སློང་ནས་ཀྱང་། ཁྱོད་ཀྱིས་བར་གྱི་བུ་སྨད་གསོ་ཞིང་རང་གིས་
ཟོས། བྱམས་ཆེན་ལ་མཆོད་པ་དད་པས་བླངས་ནས་དཀར་མེ་དང་ཞལ་ཟས་ནི་མ་ཕུལ།
མིའི་སར་འཚོར་ཁོག་གི་མཆོད་པ་ཕུལ་བ་ལ་ནི། ཕན་ཡོན་དྲག་ཙམ་གྱིས་ཁྱེར་ནས་མེད། མ་
ཎིས་འགྲོ་དོན་བྱེད་པ་ཡང་། ནོར་ཕྱིར་མ་གཏོགས་ཐུགས་རྗེ་ཆེན་པོ་གུས་པ་དང་། སེམས་
ཅན་ལ་སྙིང་རྗེ་སྐྱེས་ནས་མ་ཎིས་འགྲོ་དོན་གང་ནས་བྱས། ལོག་འཚོ་དང་ཕྲ་ཚིག་སྣང་
སེམས་ཡང་བྱས་པས། ཟས་ནོར་གྱིས་བསྒྲུབས་པའི་གྲངས་ཀྱི་རྡེའུ་ནག་པོ་འདི་ཙམ་ཡོད་
ཟེར་ནས། རྡེའུ་ནག་པོ་རི་རབ་ཙམ་སྤུངས་བྱུང་ངོ་། །ཡང་ཆོས་ཀྱི་རྒྱལ་པོའི་ཞལ་ནས་ཀྱང་།
རྡེའུ་དཀར་ནག་རྒྱ་མ་ལ་ཐེག་ཅིག་གསུངས་པ་དང་། ལས་མཁན་སྤྲེའུ་མགོ་ཅན་གྱིས་རྡེའུ་
དཀར་ནག་རྒྱ་མ་ལ་བཏེག་སོང་བས། སྤྲེའུ་མགོ་ཅན་གྱི་ཞལ་ནས། རྡེའུ་དཀར་ནག་ཡང་
ལྕི་འདི། དཀར་པོ་ཡང་ཞིང་ནག་པོ་ལྕི་བར་འདུག་གོ། །འདི་ནི་ཆོས་ཀྱི་རྒྱལ་པོས་གཟིགས་
ཤིག་ཞུས་པ་དང་། ཆོས་ཀྱི་རྒྱལ་པོའི་གཡས་ཕྱོགས་ནས། རིཀཱ་གླང་གི་མགོ་ཅན་གྱིས་སྲིད་
པ་ལས་ཀྱི་མེ་ལོང་དེ་ཆོས་རྒྱལ་དྲུང་དུ་ཕྱུར་སོང་བས། ཆོས་ཀྱི་རྒྱལ་པོའི་ཞལ་ནས་ཀྱང་།
ཁྱོད་དལ་འབྱོར་མི་ལུས་རིན་ཆེན་ཐོབ། དམ་པའི་ཆོས་དང་མཇལ་ནས་ཀྱང་། ཡར་ནི་ཐར་
པ་སྒྲུབ་རྒྱུ་ལ། མར་དམྱལ་བའི་གཏིང་ནི་ཅི་ཟབ་དང་། ཡུན་རིང་བའི་ཐབས་སྒྲུབ་པའི་ཁྱོད་
འདྲ་བའི་བཙུན་པ་ཡོང་བ་ཨང་། མ་ཎིས་འགྲོ་དོན་བྱེད་ཟེར་ནས་ལུས་ཀྱི་ཉེས་པ་སྲོག་
གཅོད་མ་བྱིན་ལེན། མི་ཚང་སྤྱོད་པས་ལུས་ཀྱི་གསུམ་པོ་ཉམས། ངག་གི་རྫུན་ཕྲ་མ་ཚིག་
351



་
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས། ་
རྩུབ་ངག་འཁྱལ་དང་བཞི་པོ་ཉམས། ཡིད་ཀྱི་བརྣབས་སེམས་གནོད་སེམས་ལོག་ལྟ་བྱས་
པས་ཉམས། ལྷག་པར་ལོག་འཚོ་དང་ཤི་ཟས་ཀྱི་ཐལ་བ་མང་དུ་འགམས་འདུག་པས།
དམྱལ་བ་མེ་མ་མུར་དང་། རོ་མྱགས་ཀྱི་འདམ་རྫབ་ཏུ་རེ་མོས་སུ་ཁྲིད་ཅིག །དེ་ནས་ལུས་
ཀྱི་སྡོམ་པ་ཉམས་པས། ལྕགས་ཀྱི་ཤལ་མ་རི་ལ་ཁྲིད་ཅིག །ངག་གི་སྡོམ་པ་ཉམས་པས།
ལྕེ་ལྐོག་མའི་འོག་ནས་ཐོན་ལ་ཞིང་རྨོས་ཤིག །ཡིད་ཀྱི་སྡོམ་པ་ཉམས་པས་ཡི་དྭགས་ངུ་
འབོད་ཀྱི་གནས་སུ་ཁྲིད་ཅིག །རང་ལ་དབང་རྒྱུ་མེད་པའི་ཟས་ནོར་རི་བོས་ནོན་ཅིག །ཅེས་ ་
གསུངས་པས། མ་ཎི་བ་དེ་ནི་མཆི་མ་ཁྲག་ཏུ་ཉི་ལེ་བ་དང་། རང་གི་ལག་པས་རང་གི་བྲང་
རྡུང་ཞིང༌། མི་དེའི་ཁ་ནས་འདི་ལྟར་ཟེར་རོ། །ལས་འཕྲོ་ཅན་མ་མི་ཡུལ་འབྱོན་ཟེར་ན།
འཕྲིན་པ་འདི་ལྟར་གསུངས་རོགས་མཛོད་དང་། དགོས་གཙང་བྱམས་ཆེན་ཕྱོགས་ལ་
འཕྲིན་པ་མཛོད། ང་མ་ཎི་བ་པད་དཀར་རྒྱ་མཚོ་འདྲ་བ་མ་བྱེད་གྱིས། རྒྱལ་ཁམས་བསྐོར་
བའི་བླ་མ་མ་ཎི་བ་རྣམས། སེམས་ཅན་འགྲོ་དོན་མ་གཏོགས་པའི། འདོད་ཆགས་ཕྲ་མས་
མགོ་བོ་མ་སྐོར་གྱིས་དང་། ང་འདྲའི་སྡུག་བསྔལ་མྱོང་དགོས་པ། དམྱལ་བ་གཅིག་ཐར་
ཀྱང་གཅིག་ཏུ་འགྲོ་བར་འདུག་གོ། །ངའི་སྡུག་བསྔལ་འདི་ལས་ཐར་བྱེད་དུ། ངའི་ཆུང་མ་
བྱམས་སྒྲོན་ལ་འཕྲིན་པ་ཞིག་གྱིས་དང་། སྐུ་གསུང་ཐུགས་ཀྱི་རྟེན་བཞེངས་གྱིས་དང་།
རྡོར་གཅོད་ན་རཀ་དོང་སྤྲུགས་ཚུགས་གྱིས་དང་། ཟང་ལ་མཁར་གྱི་དཔོན་སློབ་རྣམས་ལ།
ཞབས་ཏོག་དང་བསྔོ་རྟེན་ཕུལ་གྱིས་དང་། བསགས་པའི་ནོར་རྫས་ད་ལྟ་དགྲ་རུ་ལངས་
འདུག་པས། བྱམས་ཆེན་ཆོས་སྡེ་ལ་ཞབས་ཏོག་བསྔོ་རྟེན་ཕུལ་གྱིས་དང་། དེ་ལྟར་བྱས་
ནས་སྡུག་བསྔལ་ཅུང་ཟད་ཡང་དུ་འགྲོ་བར་འདུག་པས། ཕྱིས་ཀྱི་རྒྱལ་ཁམས་བསྐོར་བའི་
མ་ཎི་བ་རྣམས། རང་དབང་ཡོད་དུས་གང་ཡོད་དུ་སྦྱིན་པར་ཐོངས། མི་ནོར་སློང་ནས་
བསགས་འདུག་ན། རང་ལ་དབང་རྒྱུ་མེད་པའི་ཟས་ནོར་རི་བོའི་འོག་ཏུ་མནན་འདུག་གྱིས་
ཟེར་ནས་ལུས་འདར་སིལ་སིལ་བྱེད་ཀྱིན་འདུག་པ་ལ། གཤིན་རྗེ་རྣམས་ཀྱིས་ལྕགས་ཀྱུས་
352



==
=
---
---- --
--H1. - -- -1 -fE
འདས་ལོག་མ་ཀརྨ་དབང་འཛིན་གྱི་རྣམ་ཐར།
སྙིང་ཁ་ནས་བཟུང་ནས་ཁྲིད་སོང་། །
ཨོཾ་མ་ཎི་པདྨེ་ཧཱུྃ་ཧི ཡང་ཆོས་ཀྱི་རྒྱལ་པོའི་སྐུ་གཞོགས་སུ་གཤིན་རྗེའི་ལས་མཁན་
ཕོ་ཉའི་ཚོགས་ཀྱིས། མི་གཟན་སྣ་ལྔ་དང་གཡུ་དཔུངས་བྱི་རུ་བཏགས་པའི་མི་གཅིག་ཁྲིད་
བྱུང་བ། དེ་ལ་ཆོས་ཀྱི་རྒྱལ་པོས་དྲི་བ་སྔར་བཞིན་མཛད་སོང་བར། མི་དེས་ཆོས་ཀྱི་རྒྱལ་པོ་
ལ་ཞུ་བ་འདི་ལྟར་འབུལ་གྱི་འདུག་གོ། །ཆོས་ཀྱི་རྒྱལ་པོ་བདག་ལ་དགོངས་སུ་གསོལ།
ལས་ངན་གྱི་སྡིག་ཅན་ང་། ང་སྐྱེ་ས་གཙང་གི་ཕྱོགས་ནས་ཡིན། ཡང་དགོས་པད་རྣམ་ཞེས་
བྱ་བ་ནས་ཡིན། ངའི་མིང་ལ་ལྡིང་དཔོན་དགོས་སླེབ་ཟེར། དམ་པའི་ལྷ་ཆོས་ཤིག་བྱེད་
བསམས་ཀྱང་། རང་ལ་དབང་མེད་དཔོན་པོའི་ལས་དབང་དུ་སོང་། རང་དོན་གྱི་སྡིག་པ་མ་
བྱས་ཀྱང་། དཔོན་པོའི་ཕྱག་གཡོག་ཞུས་ཙ་ན། སྡིག་པ་ཕྲན་བུ་བྱེད་དགོས་བྱུང་། ངས་དགེ་
་ བ་བྱས་པ་འདི་ལྟར་ཡོད་ལགས། རྟག་རི་བླ་མར་ཞབས་ཏོག་འབུལ་བ་བྱས། དབང་དང་
ཆོས་ཁྲིད་འབྲེལ་བ་ཙམ་རེ་ཞུས། ངས་མ་ཎི་སྒྲུབ་སྡེར་ཞབས་ཏོག་ཞུས། གཞན་ཡང་ཆོས་
སྡེ་རྣམས་ལ་ཞབས་ཏོག་གང་དྲག་ཞུས། སྒོ་དྲུང་དུ་ཅན་བཙུན་རྟོགས་ལྡན་ཕོ་མོ་བྱུང་ཚད་ལ།
སྒོ་ཡོན་ཟས་ཀྱི་འབྲེལ་པ་གང་འབྱོར་བྱས། ང་མ་གིའི་སྐད་ངན་རྩེ་རེ་བ་དེ་ལ་མི་གཏོང་
རོགས་མཛོད། ཟེར་ཞིང་འདུག་པ་ལས། ཡང་ལྷ་དཀར་པོ་དེ་བཞེངས་ནས། ཀྱེ་མ་ཆོས་ཀྱི་
རྒྱལ་པོའི་དྲུང་དུ་ཞུ་བ་ལ། མི་འདིའི་ལོ་རྒྱུས་ཁོ་རང་གིས་ཞུ་བ་བཞིན་ཡིན་ལགས། དཔོན་
པོའི་དབང་གིས་མི་སེར་ལ་དབང་སྤྱོད་ཕྲན་བུ་ནི་དབང་མ་ཐུབ་པར་བྱེད་དགོས་བྱུང་འདུག །
གཞན་མ་དགེ་བའི་ལས་འདི་ཙམ་ཡོད་ཟེར་ནས། རྡེའུ་དཀར་པོ་སྤར་གང་ཙམ་སྤུངས་སོང་།
ཡང་འདྲེ་ནག་པོ་ཁོ་ལངས་ནས། ཆོས་ཀྱི་རྒྱལ་པོའི་དྲུང་དུ་ཞུ་བ་ལ། མི་འདིའི་སྡིག་པ་
བསམ་ལས་འདས། དཔོན་བཟང་ཕྲག་པ་ལ་བཀལ་ནས་ཀྱང་། མི་ནག་མེད་འཕྲོག་
བཅོམ་བརྡུངས་བཙོག་བྱས། མི་ནོར་ཟོས་པ་གྲངས་ཀྱིས་མི་ལངས་སོ། །ལྷག་པར་མི་ལུས་
ཐོབ་པའི་དཀའ་ལས་ལ། ཁྱོད་ཀྱིས་མིའི་ལག་པ་བྲང་ཁར་བསྣོལ་བཏབ་བཀྱིགས་པས་མ་
353



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
བསད་དམ། གོཞན་མ་ཁྱོད་ཀྱིས་སྡུག་པ་བྱས་ཚད་རྣམས། ད་ལན་གྲངས་ཀྱིས་མི་ཟད་
བརྗོད་མི་ལངས་སོ། །སྡིག་པ་བསགས་པའི་གྲངས་འདི་ཡིན་ཟེར་ནས། རྡེའུ་ནག་པོ་རི་
རབ་ཙམ་སྤུངས་སོ། །ཡང་སྤྲེའུ་མགོ་ཅན་ན་རེ། རྡེའུ་ནག་མང་བར་འདུག་རུང་། དཀར་
ནག་ཡང་ལྕི་མཉམ་པར་འདུག་པས། ཆོས་ཀྱི་རྒྱལ་པོས་གཟིགས་ཤིག་ཟེར་རོ། །ཡང་ཆོས་
ཀྱི་རྒྱལ་པོས་གཡས་ཕྱོགས་ནས། གཤིན་རྗེ་གླང་གི་མགོ་ཅན་དེ་ལངས་ནས། སྲིད་པ་ལས་
ཀྱི་མེ་ལོང་དེ། ཆོས་ཀྱི་རྒྱལ་པོའི་དྲུང་དུ་ཕྱུར་སོང་བས། ཆོས་ཀྱི་རྒྱལ་པོའི་ཞལ་ནས་ཀྱང་།
མི་ཁྱོད་ཀྱིས་སྡིག་པ་མང་བར་བྱས་འདུག་ནའང་། རྟོགས་ལྡན་གྱི་བླ་མ་མཚན་ཉིད་དང་
ལྡན་པ་གཅིག་དང་མཇལ་འདུག །དེ་ལ་ཞབས་ཏོག་དད་གུས་ཆེན་པོ་རང་བྱས་འདུག །
སྡིག་པ་གཞན་མ་རྣམས་ཕལ་ཆེར་དག་འདུག །རྗེས་ལ་མི་ཞིག་བཀྱིགས་ཐག་ཐལ་དུ་
བཅུག་འདུག་པས། འཆི་བའི་ལམ་ལ་ཉེ་དུས་སུ་ལས་དཀར་ནག་གི་བྱ་བ་གང་བྱས་ཀྱང་།
དེ་ཤུགས་ཆེ་བར་འདུག་པས། འཆི་ཁར་མི་བཀྱིགས་ཐག་བཏང་བའི་རྣམ་སྨིན་དུ། ཡུལ་ནི་
ལྷོ་རོང་སྟོད་ཞེས་སུ། ཆོས་སྡེ་ཞིག་གི་སྐོར་ཁང་དུ། ཁྱི་ལག་པ་བསྣོལ་ནས་འགྲོ་མི་ཤེས་པ་
གཅིག་ཏུ་སྐྱེ་བ་ལོངས་ཤོག་ཅིག །དེ་ནས་རྟོགས་ལྡན་བླ་མའི་ཐུགས་རྗེ་ཡིས། མི་ལུས་ཐོབ་
པར་འདུག་གོ་གསུངས་སོང་བས། ཡང་མི་དེའི་ཁ་ནས་འཕྲིན་པ་འདི་ལྟར་ཟེར་རོ། །
་ ལས་འཕྲོ་ཅན་མ་མི་ཡུལ་ལ་འབྱོན་ཟེར་ན། འཕྲིན་པ་འདི་ལྟར་གསུངས་རོགས་
མཛོད། སྤྱིར་འཛམ་བུ་གླིང་གི་མི་ལ་འཕྲིན་པ་མཛོད། ལྷག་པར་གཙང་པད་རྣམ་ཕྱོགས་ལ་
འཕྲིན་པ་མཛོད། དགོས་དཔོན་པོས་ཧོར་འདྲ་བྱེད་མི་རྣམས་ལ་འཕྲིན་པ་མཛོད། དཔོན་
ཕྲག་ཁུར་གྱིས་དབང་ཆེ་མ་བྱེད་གྱིས། ཟ་འདོད་སྐྱིག་ཐག་མ་བྱེད་གྱིས། འཕྲོག་བཅོམ་དང་
བརྡུང་རྡེག་མ་བྱེད་གྱིས། ཟ་འདོད་བཀྱིགས་ཐག་མ་བྱེད་གྱིས། ཉེས་པ་དེ་ལྟར་བསགས་
འདུག་ན། དམྱལ་བའི་སྡུག་བསྔལ་གྲངས་མང་ལ། སྡུག་བསྔལ་ཡུན་རིང་མྱོང་དགོས་
འདུག །སྒྲུབ་སྡེ་རྟོགས་ལྡན་གྱི་བླ་མ་ལ། དད་གུས་དང་འབུལ་བ་ཞབས་ཏོག་གྱིས།
354



འདས་ལོག་མ་ཀརྨ་དབང་འཛིན་གྱི་རྣམ་ཐར།
ཐུགས་རྗེ་དང་ནུས་པ་འདུག་གོ་གྱིས། སྡིག་ཅན་ང་ཡང་དམྱལ་བ་ལས་ཐར་སོང་གྱིས།
ཟེར་ནས་རླུང་དམར་ཐལ་ལེ་བ་བྱས་སོང་ངོ༌། །
ཨོཾ་མ་ཎི་པདྨེ་ཧཱུྃ་ཧཱི ཡང་ཆོས་ཀྱི་རྒྱལ་པོའི་སྐུ་གཞོགས་སུ། ལས་མཁན་གཤིན་རྗེ་
ཕོ་ཉའི་ཚོགས་ཀྱིས། མི་སྟོད་གོས་དང་དོར་མ་རྒྱ་མ། གཟན་རྒྱ་མ་སྐྲ་སླད་མགོ་བྱས་པ་ཞིག་
ཁྲིད་ནས་བྱུང་ངོ་། །ཆོས་ཀྱི་རྒྱལ་པོས་མི་དེ་ལ་དྲི་བ་སྔར་བཞིན་མཛད་ཀྱིན་འདུག་པ་ལ།
མི་དེས་ཆོས་ཀྱི་རྒྱལ་པོ་ལ་ཞུ་བ་འདི་ལྟར་འབུལ་གྱིན་འདུག་གོ། །ཀྱེ་མ་ཆོས་ཀྱི་རྒྱལ་པོ་
བདག་ལ་དགོངས་སུ་གསོལ། ལས་ངན་གྱི་སྡིག་ཅན་ང་། ང་སྐྱེ་ས་རྐོང་པོའི་ལུང་པ་ནས་
ཡིན། ངེད་རང་གི་ལུང་པའི་སྲོལ་དུ་སོང་བས། ཕག་དང་ནོར་ཕྱུགས་ཕྲན་བུ་གསོད་དགོས་
པ་བྱུང་ལགས། སྡིག་པ་གཞན་བསགས་པ་མེད་ལགས། དཀར་པོ་དགེ་བའི་ཕྱོགས་ལ་
འདི་ལྟར་ཡོད་ལགས། ཤེལ་སྟོད་སྒྲུབ་སྡེའི་བླ་མ་དཔོན་སློབ་རྣམས་ལ། ཚོགས་འཁོར་
ཞབས་ཏོག་རེ་ཙམ་ཞུས། བླ་མ་ལ་འབུལ་བ་ཆེ་བར་ཕུལ་ལགས། བླ་མས་བཀའ་དྲིན་
བསྐྱངས་པ་མཛད་བྱུང་། དེ་ནས་ང་ལ་རྒྱུ་འབྲས་ཀྱི་ཆོས་འགའ་རེ་གསུངས་བྱུང་བས། སྔར་
སེམས་ཅན་བསད་པ་རྣམས་ལ་འགྱོད་པ་དྲག་པོ་སྐྱེས་ནས། བཤགས་པ་མང་པོ་ཕུལ། དེ་
ནས་བཟུང་སྟེ་སྡིག་པ་མ་བྱས་པར་སྤངས། བླ་མ་ལ་བཀའ་ཆོས་ཞུས་ནས། ཁ་འདོན་
སྐྱབས་འགྲོ་སེམས་བསྐྱེད་བསླབས། བླ་མའི་རྣལ་འབྱོར་བསྒོམས་ཤེས་ཙམ་ཡོད་ལགས།
ཕྱག་ཆེན་ཞུ་དགོས་བསམ་རུང་། རྟག་པར་བསྒོམ་ལ་སྡོད་ལོང་མ་བྱུང་ཟེར་བ་ལ། ཡང་ལྷ་
དཀར་པོ་དེ་ལངས་ནས་ཀྱང་། ཀྱེ་མ་ཆོས་ཀྱི་རྒྱལ་པོ་བདག་ལ་དགོངས་སུ་གསོལ། མི་
འདི་མི་ཡུལ་ན་ཡོད་དུས། ཡུལ་ཀྱི་ལུགས་ངན་པའི་སྟབས་ཀྱིས་སྡིག་པ་ཕྲན་བུ་བྱས་འདུག་
ནའང་། གསང་སྔགས་ཀྱི་རྣལ་འབྱོར་ཕོ་མོ་རྣམས་ལ། ཚོགས་ཀྱི་འཁོར་ལོ་རྒྱ་ཆེར་ཞུས།
བླ་མ་ལ་འབུལ་བ་ཆེན་པོ་ཕུལ་ནས་བསྔོ་བ་ཞུས། རྒྱུན་དུ་བླ་མའི་རྣལ་འབྱོར་བསྒོམས་ ་
ནས། མ་ཎི་བགྲངས་པའི་ཕན་ཡོན་འདི་ཙམ་ཡོད་ཟེར་ནས། རྡེའུ་དཀར་པོ་སྤར་ཕྱེད་ཙམ་
་
་
355



-- --- ------
，
- -
--
-
-
，
-།
གངས་ཅན་སྐྱེས་མའི་དཔེ་ཚོགས་ལས། ་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སྤུངས་སོང་ངོ༌། །ཡང་མི་དེའི་གཡས་ཕྱོགས་ནས་འདྲེ་ནག་པོ་ཁོ་ལངས་ནས། གཤིན་རྗེ་
ཆོས་ཀྱི་རྒྱལ་པོ་ལ། འདྲེ་ནག་པོས་འདི་ལྟར་ཞུས་སོང་། མི་འདིས་སྡིག་པ་བསམ་ལས་
འདས། རྩྭ་གཙང་ཆུ་གཙང་བཏུང་པ་ཡི། སེམས་ཅན་བརྒྱ་ལྷག་ཙམ་ཞིག་བསད་འདུག །
ཡུལ་དུ་ཕག་ཉིས་བརྒྱ་དང་བཅུ་གཉིས་ཙམ་ཞིག་བསད་འདུག །ཆུ་ནང་གི་ཉི་རྣམས་གྲངས་ ་
མེད་དུ་བསད་འདུག. །སྡིག་པ་བྱས་པའི་གྲངས་འདི་ཙམ་ཡོད་ཟེར་ནས། རྡེའུ་ནག་པོ་རི་
རབ་ཙམ་ཞིག་སྤུངས་སོང་བས། ཡང་རྡེའུ་དཀར་ནག་གཉིས། ལོས་མཁན་སྤྲེའུ་མགོ་ཅན་
གྱིས་རྒྱ་མ་ལ་བཏེག་སོང་བས། སྤྲེའུ་མགོ་ཅན་གྱི་ཞལ་ནས་ཀྱང་། འདི་ནི་ནག་པོ་ཅུང་ཞིག་
ལྕི་བར་འདུག་གོ་ཟེར་བ་ལ། ཆོས་ཀྱི་རྒྱལ་པོའི་གཡས་ཕྱོགས་ནས། རཀྟ་གླང་གི་མགོ་ཅན་ .
གྱིས་ལངས་ནས་ཀྱང༌། སྲིད་པ་ལས་ཀྱི་མེ་ལོང་དེ། ཆོས་རྒྱལ་དྲུང་དུ་ཕྱུར་སོང་བས།
གཤིན་རྗེ་ཆོས་ཀྱི་རྒྱལ་པོས་ལས་ཀྱི་མེ་ལོང་ལ་གཟིགས་ནས་ཀྱང་། ཆོས་རྒྱལ་ཞལ་ནས་
འདི་ལྟར་གསུངས་སོ། །
ཁྱོད་ཀྱིས་སེམས་ཅན་སུམ་བརྒྱ་ཙམ་བསད་འདུག་སྟེ། ཤེས་བཞིན་གྱི་སྒྲིབ་པ་མི་
འདུག་ཅིང་། བཤགོས་པ་དགའ་རབ་བྱས་འདུག་པས། ལྷག་པར་གསང་སྔགས་ཀྱི་རྣལ་
འབྱོར་ཕོ་མོ་ལ། ཚོགས་འཁོར་ཞུས་པ་དེ་དགེ་བ་ཆེན་པོ་རང་ཡིན་ཅིང་། སྐྱབས་འགྲོ་དང་
བླ་མའི་རྣལ་འབྱོར་ཡང་བསྒོམས་འདུག །དམྱལ་བར་ཡུན་རིང་སྡོད་མི་དགོས་པར་འདུག་
ནའང་། རང་རང་གི་སྡུག་བསྔལ་ཝལ་ཙམ་མྱོང་དགོས་པས། དམྱལ་བ་ཡང་སོས་སུ་ཞག་
གསུམ་སྡོད་ལས། དེ་ནས་བླ་མའི་དྲུང་དུ་སྡོམ་པ་བླངས་པའི་ཕན་ཡོན་གྱིས། ས་ཅིག་རྐོང་པོ་
རྐྱེན་གྱི་ལུང་པ་དེ་རུ། དལ་འབྱོར་ཀྱི་མི་ལུས་ལོངས་ཤོག་ཅིག །དམ་པའི་ཆོས་དང་མཇལ་ ་
བར་ཡོད་དོ། །ལོངས་སྤྱོད་དང་ལྡན་པ་རྩ་རིའི་ཞབས་ཏོག་བྱེད་པ་ཞིག་ཡོང་ངོ༌། །ཆོས་ཀྱི་
རྒྱལ་པོའི་ཞལ་ནས་དེ་ལྟར་གསུངས་པས། མི་དེ་ཕུགས་མི་ལུས་ཐོབ་པས་དགའ་ནའང་།
འཕྲལ་དམྱལ་བ་མྱོང་དགོས་པས་སྡུག་དྲགས་ནས། ཀརྨ་དབང་འཛིན་ལ་འཕྲིན་པ་འདི་
356
་
་



+
E;
=
'
E
འདས་ལོག་མ་ཀརྨ་དབང་འཛིན་གྱི་རྣམ་ཐར།
ལྟར་ཟེར་གྱི་འདུག་གོ། །ལས་འཕྲོ་ཅན་མ་མི་ཡུལ་ལ་འབྱོན་ཟེར་ན། མི་ཡུལ་ཀོང་པོའི་
ཕྱོགས་ལ་འཕྲིན་པ་ཞིག་གསུངས་དང་། སེམས་ཅན་སྲོག་གཅོད་བྱས་པའི་རྣམ་སྨིན་ལ།
དམྱལ་བ་ཡང་སོས་ཀྱི་སྡུག་བསྔལ་མྱོང་དགོས་འདུག །ཕྱིས་ཀྱི་མི་རྣམས་སེམས་ཅན་མ་
གསོད་གྱིས་དང་། ཤེལ་སྟོད་ཀྱི་བླ་མ་དཔོན་སློབ་ལ། ཞབས་ཏོག་ཚོགས་འཁོར་ཞུས་ཤིག་
གྱིས་དང་། ཐུགས་རྗེས་ལམ་སྣ་འདྲེན་བགྱིད་གྱིས། ཁོང་རྣམས་ཀྱི་ཐུགས་རྗེ་དང་ནུས་པ་
དེ་མེད་ན། ང་དམྱལ་བ་ནས་ཐར་དུས་མི་ཡོང་བ་འདུག་གོ་ཟེར་ཞིང་གཤིན་རྗེ་རྣམས་ཀྱིས་
ཁྲིད་སོང་ངོ་། །
ཨོཾ་མ་ཎི་པདྨེ་ཧཱུྃ་ཧི བར་དོ་དམྱལ་བའི་ཡུལ་ནས་གཤིན་པོ་རྣམས་ཀྱིས་འཕྲིན་པ་
བསྐུར་བའི་ལོ་རྒྱུས་རྒྱས་པར་བཤད་ན། བསམ་གྱིས་མི་ཁྱབ་བརྗོད་ཀྱིས་མི་ལངས་པ་
འདུག་ནའང་། སྐལ་ལྡན་ལས་འཕྲོ་ཅན་གྱི་མི་རྣམས་ལ། གོ་བ་ཅན་ལ་ཟུར་ཙམ་གྱིས་ཤེས་
ཤིང་། ཕ་རོལ་ཚེ་ལས་འདས་པའི་མི་རྣམས། ཆོས་ཀྱི་རྒྱལ་པོའི་སྐུ་གཞོགས་སུ། དགེ་སྡིག་
ཤན་འབྱེད་བྱས་པའི་ལོ་རྒྱུས་དང་། གཤིན་པོ་རྣམས་ཀྱིས་མི་ཡུལ་དུ་འཕྲིན་པ་བསྐུར་བའི་
ལོ་རྒྱུས་མདོར་བསྡུས་ཡོད་ཙམ་ཡི་གེར་བཀོད་པ་རྫོགས་སོ།། །།
༄༅། །ད་ནི་འདས་ལོག་མ་ཀརྨ་དབང་འཛིན་ཁོང་། ཆོས་ཀྱི་སྐུ་གཞོགས་སུ་ཉིན་
ཞག་བདུན་གྱི་བར་དུ་བཞུགས་ནས། ཆོས་ཀྱི་རྒྱལ་པོའི་བཀའ་བཀོད་དང་། གཤིན་པོ་
རྣམས་ཀྱི་འཕྲིན་པ་དང་། ཀརྨ་དབང་འཛིན་ཁོང་རང་ལ་འདས་མ་འོངས་ད་ལྟ་དུས་གསུམ་
གྱི་ལུང་བསྟན་དང་། མི་ཡུལ་དྲན་པ་སྒང་དུ་ཆོས་ཀྱི་རྒྱལ་པོས་ཀརྨ་དབང་འཛིན་ལ། ཆོས་
རྒྱལ་ཀྱི་བཀའ་བཀོད་བསྒྱུར་བ་མི་ཡུལ་དུ་ཀློག་པའི་ལོ་རྒྱུས་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ་ཧི དེ་ནས་ཆུ་ཕར་ཁ་དེ་ནས་ཀརྨ་དབང་འཛིན་ལ། སྐད་ཀྱི་ང་རོ་
ཞིག་བཏང་བྱུང་ནས། དེ་ཡང་བན་དྷེ་ཞྭ་མོ་སེར་པོ་གོན་པ་ཐང་ཤམས་ལ་ཁྲིག་གེ་ཞིག་གིས་
འདི་སྐད་ཟེར་བྱུང་བས། ཁྱེད་རང་དཔོན་གཡོག་གཉིས། ཉི་མ་རི་ཤར་རླུང་ཤར་བབས།
357
ཤན་འབྱེད་བྱཙལས་འདས་པའི་མིགྱི་མི་རྣམས་ལ། གོ་བ་བརྗོད་ཀྱིས་མི་ལངས་པ་
་



མ་སོང་། ཚོ་འདབང་འཕྲིན་པོ་སྐྱེལ་བམ། བཀའ་
གངས་ཅན་སྐྱེས་མའི་དཔེ་ཚོགས་ལས།་ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལས་རྒྱུ་འབྲས་ཀྱི་ཤན་འབྱེད་ནི་མཐོང་། ཆོས་ཀྱི་རྒྱལ་པོའི་ཞལ་ནི་མཇལ། ལས་མཁན་
གཤིན་རྗེ་ཕོ་ཉའི་འཇིགས་སྐྲག་ནི་མཐོང་། ལས་དགེ་སྡིག་གི་ཤན་འབྱེད་དང༌། ཆོས་ཀྱི་
རྒྱལ་པོའི་བཀའ་ཡིད་ལ་བཟུང་ནས། ཡར་ལོག་ཤོག་ཅིག །སྒྱུ་ལུས་ཀྱི་ཁང་སྟོང་དེ། རི་
མཐོ་ས་གཙང་གི་ས་ལ་བསྐྱལ་གྲབས་འདུག་གོ་ཟེར་ནས། རླུང་ཤུད་དེ་བའི་ངང་ནས་
ཡལ་སོང་ངོ་། །དེ་ནས་ཆོས་ཀྱི་རྒྱལ་པོའི་དྲུང་དུ། ངའི་ཟླ་གྲོགས་ཀྱི་བུད་མེད་དེས་ཆོས་ཀྱི་
རྒྱལ་པོ་ལ་འདི་སྐད་ཅེས་ཞུས་སོ། །ཀྱེ་མ་ཆོས་ཀྱི་རྒྱལ་པོ་བདག་ལ་དགོངས་སུ་གསོལ། ད་ ་
ནི་འདི་རུ་ཉིན་ཞག་བདུན་ཙམ་སོང་། ཚེ་འདས་ཀྱི་ལུས་ཀྱང་བརྡལ་བ་ལ་ཐུག་གོ། །སྔོན་གྱི་
ལས་འཕྲོ་འདི་ལྟར་འདུག་པས། འཛམ་བུ་གླིང་དུ་འཕྲིན་པ་སྐྱེལ་བར་གཏོང་ངམ། དལ་
འབྱོར་གྱི་མི་ལུས་ལེན་པར་གཏོང་ངམ། ཡར་རིག་འཛིན་གྱི་ས་ལ་གཏོང་ངམ། བཀའ་ཚིག་
དམ་པ་བདག་ལ་གསུང་དུ་གསོལ། ཞེས་གསོལ་བ་བཏབ་ནས་ཕྱག་དང་སྐོར་བ་མང་དུ་
བྱས་སོང་། དེ་ནས་ཆོས་ཀྱི་རྒྱལ་པོས། ཀརྨ་དབང་འཛིན་ལ་སྤྱན་ཁྲོ་ཚུགས་སུ་གཟིགས་
ནས། དེའི་རྟིང་ཐུགས་དགོངས་ལ་བཞུགས་འདུག །དར་ཅིག་ནས་ཆོས་ཀྱི་རྒྱལ་པོས་སྤྱན་
ཁྲ་ཧྲིག་གེ་མཛད་ནས། སྲིད་པ་ལས་ཀྱི་མེ་ལོང་དེ་ལ་གཟིགས་སོང་བས། ཆོས་ཀྱི་རྒྱལ་
པོའི་ཞལ་ནས། ཀརྨ་དབང་འཛིན་ལ་འདི་ལྟར་གསུངས་བྱུང་ངོ༌། །ཁྱོད་རིགས་རུས་མ་ནོར་
གསུམ་པའི་རྒྱུད། མདོག་ནི་མ་ནོར་སྨུག་པོའི་མདོག །སེམས་ནི་མ་བཅོས་གཉུག་མའི་ངང་། ལོ་ནི་
མ་ནོར་ལུག་གི་ལོ། དུས་ནི་མ་ནོར་ཆོ་འཕྲུལ་ལུག་གི་ཟླ། ཉི་མ་མ་ནོར་སྤྲེའུའི་ཉིན། དུས་
ཆེན་ཚེས་བཅུ་གཉིས་དུས་ན་འདིར་སླེབས་ནས། ལས་དགེ་སྡིག་གཉིས་ཀྱི་ཤན་འབྱེད་ཀྱི།
་ གཤིན་རྗེའི་རྩིས་གྲངས་ཞིབ་མོ་མ་མཐོང་ངམ། གཤིན་རྗེ་ཕོ་ཉས་དེད་པ་ཡང་མ་མཐོང་
ངམ། ཆོས་ཀྱི་རྒྱལ་པོ་ཡིན་པ་མ་གོའམ། སྔོན་གྱི་གླིང་ཟ་ཆོས་སྐྱིད་ལོག་པ་དེ། རིགས་དང་
མིང་རུས་ནོར་བ་ཡིན་ནོ། །
དར་རྩེ་མདོ་ནས་ཡིན་པའི་བུད་མེད་བསམ་གཏན་ཟེར་བ་དེ་དང་། ཁམས་ཀྱི་ལུང་
-
-
-
-
-
-
- - -
358



4+
:
༔
-
:
འདས་ལོག་མ་ཀརྨ་དབང་འཛིན་གྱི་རྣམ་ཐར།
པ་ནས་ཡིན་པའི་རིགས་རྒྱུད་བོན་པོ་ཡིན་པའི་བུད་མེད་ཨིནྡྲ་ཟེར་བ་དེ་དང་། ཁྱོད་རང་
དང་གསུམ་པོ་མིང་དང་རིགས་རྒྱུད་མ་ནོར་བས། འདི་རྣམས་མ་རྗེད་པར་སེམས་ལ་
ལེགས་པར་ཟུང་ལ། འཛམ་བུའི་གླིང་གི་མི་རྣམས་ལ་འཕྲིན་པ་གྱིས་ཤིག །ཁམས་བོན་གྱི་
བུད་མེད་ཀློག་པའི་རྒྱུ་མཚན་ནི། བོན་གྱི་ཆོས་ལ་ཇི་ལྟར་མཁས་གྱུར་ཀྱང་། སངས་རྒྱས་
ཐོབ་པའི་འབྲས་བུ་ཁྱད་པར་མེད། ནང་པ་སངས་རྒྱས་པའི་ཆོས་སྒོར་ཞུགས་ནས་ཀྱང་།
ཕྱག་རྒྱ་ཆེན་པོའི་ངོ་བོ་ལྟ་དགོས་པའི་ལོ་རྒྱུས་རྒྱས་པ་དེ། ཁམས་བོན་གྱི་བུད་མེད་ལ་
བསྐུར་ནས་ཡོད་དོ། །ད་ཁྱོད་ཤི་གསོན་གཉིས་ཀྱི་བར་ཕྱིན་དང་། འཛམ་བུའི་གླིང་གི་མི་ལ་
འཕྲིན་པ་གྱིས། ཤི་གསོན་གཉིས་ཀྱི་བར་ཕྱིན་བྱས་ཆོག་པའི་རྒྱུ་མཚན་ནི། འདི་ལྟར་ཡིན་
ནོ༑ ༑ཁྱོད་ཀྱི་རྒྱུད་འཛིན་ནི། རྡོ་རྗེ་ཕག་མོ་དངོས་སུ་ཞལ་མཇལ་ནས། དབང་ལུང་མན་
ངག་ཐམས་ཅད་ཐོབ་པའི་རྒྱུད། དེ་ནས་མི་རྒྱུད་བདུན་གྱི་བར་དུ། མཁའ་འགྲོའི་ཁ་རླངས་
མ་ཡལ་བ་ཡིན་ནོ། །སེམས་ཅན་གྱི་འགྲོ་དོན་ནུས་པ་ཡིན་ནོ། །ཐར་པའི་ལམ་སྟོན་ནུས་པ་
ཡིན་ནོ། །སྲིད་པའི་ལུང་ལ་ཐེབས་པ་ཡིན་ནོ། །ད་ཁྱོད་རང་གི་སྐྱེ་བ་བླངས་པའི་ཚུལ་ནི།
ཚེ་སྔ་མའི་སྔ་མ་རྒྱ་གར་གྱི་ཡུལ་དུ་གླང་པོ་ཆེ་མངོན་ཤེས་མཁན་ཞིག་ཏུ་སྐྱེ་བ་བླངས་
འདུག །དེ་ནས་ལྷོ་བྲག་ཁོན་ལྡིང་གི་ཕྱོགས་སུ་བུད་མེད་ཅིག་གི་ལུས་སུ་སྐྱེས་ནས། ཆུང་ཕ་
མས་ཁྲིད་པའི་དུས་ཚོད་ནས། རང་གི་རང་དབང་ཐོབ་དུས་སུ། ལྷ་ཁང་རྣམ་སྣང་ལྷ་ཚོགས་
ཀྱི་དྲུང་དུ། དཀར་མེ་ཞལ་ཟས་ཕུལ་ནས་སྨོན་ལམ་རྒྱ་ཆེར་བཏབ་བོ། །
དེ་ནས་ལྷོ་བྲག་ཁོ་མཐིང་ལྷ་ཁང་གི་ཕྱོགས་སུ། ཨུ་རྒྱན་གྱི་རྒྱུད་པ་འཛིན་པའི་གཏེར་
སྟོན་སྣང་རྩེ་ཞེས་བྱ་བར་ཕེབས། དེར་ཁོང་ལ་ཁྱོད་རང་གི་ནོར་རྙིང་པགས་ཧྲལ་ནས་ཕུལ།
བསྔོ་བ་དང་སྨོན་ལམ་ཞུས། གཏེར་སྟོན་རང་གིས་དམ་རྫས་མྱོང་གྲོལ་དང་། གུ་རུའི་བྱང་
སེམས་དཀར་དམར་དང་བཅས་པའི་དམ་རྫས་རྣམས་བུད་མེད་ཁྱོད་ལ་གནང་ནས།
གཏེར་སྟོན་གྱི་ཡུན་རིང་པོའི་བར་དུ་སྨོན་ལམ་འདི་ལྟར་བཏབ་བོ། །ཚེ་ཕྱི་མ་བྱང་ཆུབ་ཀྱི་
359



་ ་ གངས་ཅན་སྐྱེས་མའི་དཔེ་ཚོགས་ལས། ་ ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལམ་སྟོན་ནུས་པར་གྱུར་ཅིག །སེམས་ཅན་ཐམས་ཅད་ཀྱི་བློ་མ་རིག་པ་སྤངས་ནས། དགེ་
བ་ལ་སྐུལ་ནུས་པར་གྱུར་ཅིག །ཕྱི་མ་མཁའ་སྤྱོད་ཀྱི་གནས་སུ། བདག་རང་དང་འཕྲད་
པར་གྱུར་ཅིག་གསུངས་ནས། གཏེར་སྟོན་གྱི་སྨོན་ལམ་དང་ནུས་པ་ལ་བརྟེན་ནས། དེ་ནི་
སྤྱན་རས་གཟིགས་ཀྱི་སྤྲུལ་པའི་གདོང་རྒྱུད་ཡིན་པས། རྒྱུན་དུ་སྙིང་རྗེས་སེམས་ཅན་
རྣམས་ལ་བུ་ལྟར་བརྩེ་བས་སྐྱོང་བ། ཞལ་ནས་ཡི་གེ་དྲུག་མ་དང་མ་བྲལ་བར། ཐུགས་ནི་
གསལ་སྟོང་ཡེངས་མེད་ཀྱི་ངང་ནས། ཡི་དམ་ལྷ་དང་མ་བྲལ་བར། དེའི་སྐུ་མཐོང་བ་ཙམ་
གྱིས་ངན་སོང་གི་སྒོ་ཁེག་པ། གསུང་ཐོས་པ་ཙམ་གྱིས་མཐོ་རིས་ཀྱི་ལམ་སྟོན་ནུས་པ། དེ་
ལྟ་བུའི་གཟུང་མ་ཁྱོད་ཀྱིས་བྱས་འདུག །སྔོན་གྱི་དགེ་བའི་མཐུ་དང་དེའི་ཕན་ཡོན་གྱིས།
འདི་ནས་མི་ཡུལ་དུ་སོང་ལས། མི་ཡུལ་གྱི་མི་རྣམས་ལ་ཕྲིན་པ་གྱིས། ཡང་དགོས་གཙང་
རྒྱལ་རྩེའི་ཕྱོགས་སུ་འཕྲིན་པ་གྱིས། སྔོན་གྱི་ལས་འབྲེལ་བཀའ་བབས་དེ་ན་ཡོད། ཁང་
པའི་མིང་ལ་ལྕང་ར་ཟེར་བ་ཡོད། རྒྱལ་སྲང་སྤུས་གླིང་སྒོ་ལྷོར་ལྟ་བ། སྒོ་ལུང་ལྕགས་སྒྲིལ་
ཟངས་སྒྲིལ་དུ་ཡོད་པ། མིའི་ལོ་སྙིང་སྟག་ལོ་ཕག་ལོ་བྱི་ལོ་གསུམ་ཡོད། དེ་རྣམས་ཀྱི་དགེ་
བའི་སྣ་འདྲེན་བྱེད་པ་ཡོད། ཡུལ་དེར་ཐོག་མར་སླེབས་དུས་ཆུ་མིག་གི་ཁར་བུད་མེད་
གཟུགས་རིང་ཞིང་བྱད་མཚར་བ། མདོག་སྔོ་ཞུ་ལེ་བ་ཞིག་ཡོད་པའི་བུད་མེད་ཅིག་དང་
འཕྲད་ནས། བུད་མེད་དེས་ཁྱོད་ཀྱི་མགོ་ལུས་མེད་པར་བལྟས་ནས། ལོ་རྒྱུས་ཞིབ་པར་དྲི་
བར་ཡོད་དོ། །དེ་ལ་བར་དོ་དམྱལ་བའི་ལོ་རྒྱུས་རྣམས། སྦས་གསང་མ་བྱས་པར་ཞིབ་པར་
ཤོད་ཅིག །དེར་བུད་མེད་དེ་ནང་དུ་ལོག་ནས་ཟས་ཀྱི་འབྲེལ་བ་ཐོགས་མར་དེས་འདོགས་
པར་ཡོད་དོ། །ཁྱོད་དང་ཐོག་མར་འཕྲད་པའི་བུད་མེད་དེ་ནི། མཁའ་མགྲོ་མ་ཙནྡྲ་དྷ་ཟེར་
བའི་སྤྲུལ་པ་ཡིན། ཁྱོད་ཀྱིས་ལོ་རྒྱུས་ལ་སྦས་གསང་མ་བྱས་པར་བཤད་ན། བུད་མེད་དེས་
ལུང་པའི་མི་གཞན་ཐམས་ཅད་ལ་ལོ་རྒྱུས་རྒྱས་པར་བཤད་པས། གཡས་གཡོན་གྱི་མི་
ཐམས་ཅད་ཁྱོད་རང་གི་མདུན་དུ་འདུ་བ་ཡོད་དོ། །དེར་འདུས་པའི་མི་རྣམས་ནི། སྔོན་ནས་
360



འདས་ལོག་མ་ཀརྨ་དབང་འཛིན་གྱི་རྣམ་ཐར།
བསོད་ནམས་བསགས་པ་དང་། ལས་འབྲེལ་ཡོད་པའི་མི་རྣམས་ཡིན་ནོ། །ཡང་སྔོན་ནས་
བསོད་ནམས་དང་ལས་འབྲེལ་མེད་པ་དང་། སྡིག་པའི་ལས་བསོག་པའི་འཕྲོ་ཡོད་པའི་མི་
རྣམས་ནི། ཁྱོད་ལ་སྐུར་བ་བཏབ་ཅིང་ལོག་པར་ལྟ་བའི་མི་འགའ་ཞིག་ཡོང་བ་ཡོད་དོ། །དེ་
རྣམས་ལ་བཏང་སྙོམས་ལ་ཞོག་ལས། ཆོས་རྣམས་འཕྲོ་བཞིན་ཤོད་ཅིག །ལྷག་ཏུ་མི་སྐྱེ་ས་
གཙང་རོང་མཐིལ་ནས་ཡིན་པས། ལོ་བཅུ་གསུམ་ཙམ་ནས། ཉང་སྨད་ཕྱོགས་ནས་ཆོས་ཀྱི་
བླ་མ། ཤཱ་རིའི་བུའི་སྤྲུལ་པ་ཡིན་པའི་བླ་མ་དེའི་དྲུང་དུ་སྡོམ་པ་ལེགས་པར་བླངས་ནས།
བསླབ་པ་གསུམ་གྱི་སྡོམ་པ་མིག་གི་འབྲས་བུ་ལྟར་གཅེས་པར་འཛིན་པ་ཞིག་ཁྱོད་ཀྱི་དྲུང་
དུ་ཡོང་། ཉིན་གཅིག་ཇ་ཞིག་ཁྱེར་ནས་ཁྱོད་ལ་ཟས་འབྲེལ་རེ་བཏགས། གཏམ་གྱི་གླེང་མོ་
བྱེད། དེ་ནས་ཉིན་ཞིག་འཛམ་བུ་གླིང་གི་མི་རྣམས་ཀྱི་འཕྲིན་ཇི་སྐད་ཟེར་ལྟ་བུ་ཡོང་། དེས་
དུས་སུ་སྔོན་གྱི་ལས་རྣམས་ཀྱང་བྱང་། སྡིག་སྒྲིབ་རྣམས་ཀྱང་བྱང་། ཆོས་ཀྱི་རྒྱལ་པོའི་
ཐུགས་རྗེ་ཀློང་ཡངས་ཀློང་རྡོལ་དུ་བརྡོལ། སངས་རྒྱས་ཀྱི་བསྟན་པ་ཡང་དར། ཉོན་མོངས་
དུག་ལྔ་རང་གྲོལ་དུ་སོང་ནམ་མཁའ་སྤྲིན་མེད་ལ་ཉི་མ་ཤར་བ་ལྟ་བུ་གསལ་བ་ཞིག་ཡོང་བ་
ཡོད་དོ། །དེར་དགེ་སློང་དེ་ཡང་ཁྱོད་ལ་དད་པ་ལྷག་པར་སྐྱེས་ནས། ཁྱོད་རང་གཉིས་འོད་
ཟེར་ཕར་ཚུར་དུ་འཕྲོས་ནས། དགེ་སློང་དེ་ཡང་སྐྱེ་བ་སྔ་མ་དྲན་པར་འགྱུར་རོ། །དེ་ནས་
ཆོས་ཀྱི་རྒྱལ་པོའི་ཞལ་ནས། བུད་མེད་ཁྱོད་ཉོན་ཅིག །ངས་ཞིབ་པར་བཤད་དོ། །འཛམ་
བུ་གླིང་གི་མི་སྐལ་ལྡན་ལས་ཅན་རྣམས་ལ། འཕྲིན་པ་འདི་ལྟར་གྱིས་གསུངས་ནས། ཆོས་
ཀྱི་རྒྱལ་པོས་ཀརྨ་དབང་འཛིན་ལ། ངེད་རང་འཛམ་བུ་གླིང་གི་མི་རྣམས་ལ་གསུང་ཕྲིན་
ཚིགས་སུ་བཅད་པ་འདི་ལྟར་གསུངས་སོ། །
སྤྱིར་འཛམ་བུའི་གླིང་དུ་སྐྱེས་པ་ཡི། །དགོས་མི་ལུས་རིན་ཆེན་ཐོབ་དུས་ན། །དམྱལ་
བའི་ས་བོན་མ་བསོགས་གྱིས། །ནག་པོ་སྡིག་པའི་ལས་རྣམས་སྤོངས་ཤིག་གྱིས། །དགེ་
བའི་ལས་ལ་འབུངས་ཤིག་གྱིས། །ཆོས་ཕྱག་ཆེན་གྱི་ངོ་བོ་ལྟོས་ཤིག་གྱིས། །ཤེས་བཞིན་གྱི་
361



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
སྒྲིབ་པ་མ་བསོགས་གྱིས། །རྫུན་དང་ཕྲ་མ་མ་བྱེད་གྱིས། །དུག་སྦྱོར་རྩུབ་ལས་མ་བྱེད་
གྱིས། །ཐར་མེད་དམྱལ་བར་གཏོང་ངོ་གྱིས། །དྲིན་ཆེན་ཕ་མ་ཡིད་བཅད་མ་གཏོང་གྱིས། །
དམྱལ་བ་ཚ་གྲང་གི་སྡུག་བསྔལ་མྱོང་བར་གཏོང་ངོ་གྱིས། །བསགས་པའི་ནོར་ལ་སེར་སྣ་
མ་བྱེད་གྱིས། །ཡི་དྭགས་བཀྲེས་སྐོམ་གནས་སུ་གཏོང་ངོ་གྱིས།. །དམ་པའི་ཆོས་ལ་ཁྱད་
གསོད་མ་བྱེད་གྱིས། །སྲིད་པའི་རི་གསུམ་འོག་ཏུ་མནན་ནོ་གྱིས། །ལར་གཉོམ་ཆུང་གི་མི་
ལ་ཁྱད་གསོད་མ་བྱེད་གྱིས། །དམྱལ་བ་ངུ་འབོད་ཀྱི་གནས་སུ་གཏོང་ངོ་གྱིས། །ཚུལ་
ཁྲིམས་དང་སྡོམ་པ་མི་སྲུང་ཡང་། །མོ་བདག་ཡོད་ལ་ཆགས་པ་མ་སྤྱོད་གྱིས། །ལྕགས་ཀྱི་
ཤལ་མ་རི་ལ་འཕྲད་དོ་གྱིས། །གཏིང་ནད་ཁོང་ནག་མ་བྱེད་གྱིས། །ལྕགས་གཟེར་སྟོང་
གིས་རྒྱག་གོ་གྱིས། །ཆུ་ནང་གི་ཉ་རྣམས་མ་གསོད་གྱིས། །ཐལ་ཆེན་གྱི་མཚོ་ལ་འབྲང་ངོ་
གྱིས། །བདག་མེད་ཀྱི་རི་དྭགས་མ་གསོད་གྱིས། །ཉིན་ཞག་རེ་ལ་འཆི་དུས་གྲངས་མེད་
བྱེད་དུ་འཇུག་གོ་གྱིས། །རང་སྐྱེས་ཀྱི་ཕྲུ་གུ་མ་གསོད་གྱིས། །དམྱལ་བ་ཐར་མེད་གནས་སུ་
གཏོང་ངོ་གྱིས། །རང་གི་ལུས་ཚགས་དམ་པར་མ་བསྲུང་ན། །ཁྲོ་ཆུ་ཁོལ་མར་བྷ་གར་
བླུགས་སོ་གྱིས། །རབ་བྱུང་བཙུན་པས་འདུལ་ཁྲིམས་མ་བསྲུངས་ན། །ལུས་ཀྱི་ལྤགས་པ་
ཚད་མར་བཤུ་ཡོ་གྱིས། །རང་ཕྱི་ནང་གི་སྒྲོ་འདོགས་མ་ཆོད་པར། །ཚེ་འདས་ཀྱི་ཡར་འདྲེན་
མ་བྱེད་གྱིས། །ཁྲག་དང་རྣག་གི་མཚོ་ནང་དུ་གཏོང་ངོ་གྱིས། །ཚེ་འདས་མཁའ་སྤྱོད་གནས་
སུ་མ་བསྐྱལ་པའི། །ཤི་ཟས་ཀྱི་ཐལ་བ་མ་འགམས་གྱིས། །སེམས་ཅན་ཆུང་ཆུང་གིས་ཆེ་བ་
ཟ་བའི་སྡུག་བསྔལ་ཡོད་དོ་གྱིས། །བྲེ་ལོག་དང་སྲང་ལོག་མ་བྱེད་གྱིས། །རང་ལུས་དུམ་
བུར་གཏུབས་ནས་ཀྱང་། །བྲེ་སྲང་གི་ནང་དུ་འཇལ་ལོ་གྱིས། །མ་བྱིན་པའི་ནོར་རྫས་མ་
ལེན་གྱིས། །ཡི་དྭགས་ངུ་འབོད་ཀྱི་གནས་སུ་གཏོང་ངོ་གྱིས། །རི་བྲག་གི་རྟོགས་ལྡན་ཕོ་མོ་
དང་། །རྒྱལ་ཁམས་འགྲིམས་པའི་བླ་མ་མ་ཎི་བ་ལ། །དད་ལོག་དང་སྐུར་བ་མ་བཏབ་
གྱིས། །ལྕགས་ཁང་སྒོ་མེད་ནང་དུ་འཇུག་གོ་གྱིས། །ནག་མེད་ཀྱི་མི་རྣམས་མ་གསོད་གྱིས། །
362
.



འདས་ལོག་མ་ཀརྨ་དབང་འཛིན་གྱི་རྣམ་ཐར།
ལྕགས་ཀྱི་ཕ་བོང་འོག་ཏུ་མནན་ནོ་གྱིས། །ལར་དཀོན་མཆོག་ལ་རྩུབ་སྨྲས་མ་འདེབས་
གྱིས། །ལྕེ་སྤུ་གྲིས་དུམ་བུར་བཏུབ་བོ་གྱིས། །རང་སྐྱ་བཅད་མིང་སྤོས་ཀྱི་བླ་མ་ལ། །དད་
ལོག་དང་སྐུར་པ་མ་འདེབས་གྱིས། །དམ་ཆོས་པོ་ཏིའི་འོག་ཏུ་མནན་ནོ་གྱིས། །རང་ལ་བློ་
བཏང་པའི་ཕུང་དུ་མ་འཇུག་གྱིས། །རང་སྙིང་བཏོན་ནས་རང་གི་ཁ་རུ་འཇུག་གོ་གྱིས། །
སྔགས་པ་བྱས་ནས་ཡི་དམ་མ་བསྒྲུབས་པར། །གཞན་ལ་མཐུ་གཏད་ངན་སྔགས་མ་བྱེད་
གྱིས། །ཐར་མེད་དམྱལ་བའི་གནས་སུ་གཏོང་ངོ་གྱིས། །ཉམས་དང་རྟོགས་པ་རྒྱུད་ལ་མ་
སྐྱེས་པའི། །ཆོས་བརྒྱད་ཀྱི་ཁ་བཤད་མ་བྱེད་གྱིས། །དམྱལ་བ་མུན་ཁུང་ནང་དུ་འཇུག་གོ་
གྱིས། །སེར་སྣས་བསགས་པའི་ནོར་རྫས་རྣམས། །བླ་མ་དཀོན་མཆོག་ཞབས་ནས་ཐེགས་
ཤིག་གྱིས། །མཐོ་རིས་གྱི་ལམ་སྣ་འདྲེན་ནོ་གྱིས། །ཞལ་ཟས་དང་མཆོད་མེ་ཕུལ་ཞིག་གྱིས། །
མ་རིག་གི་མུན་པ་གསལ་ལོ་གྱིས། །རྒྱུན་དུ་ཕྱག་དང་སྐོར་བ་གྱིས། །ཚོགས་བསགས་དང་
སྒྲིབ་སྦྱོང་ཡིན་ནོ་གྱིས། །ལར་རྒྱུ་འབྲས་བག་ཕྱེ་བས་ཀྱང་ཞིབ་པོ་གྱིས། །ང་ཆོས་ཀྱི་རྒྱལ་
པོ་བཞུགས་འདུག་གྱིས། །ལས་དཀར་ནག་དགེ་སྡིག་གཉིས་པོ་ཡི། །ཤན་འབྱེན་ཞིབ་པར་
བྱེད་ཀྱིས་གྱིས། །དཀར་པོ་དགེ་བའི་ལས་ལ་འབུངས་མིའི་མི། །མཐོ་རིས་གནས་ལ་
གཏང་ངོ་གྱིས། །ནག་པོ་སྡིག་པ་བསགས་པའི་མི། །དམྱལ་བའི་གནས་སུ་གཏོང་ངོ་གྱིས། །
འཛམ་བུའི་གླིང་གི་མི་རྣམས་ཀྱིས། །ང་ཆོས་ཀྱི་རྒྱལ་པོའི་བཀའ་བཞིན་སྒྲུབས། །ང་ཕྱི་
ལྟར་ཆོས་ཀྱི་རྒྱལ་པོ་ཡིན། །ནང་ལྟར་ཐུགས་རྗེ་ཆེན་པོ་ཡིན། །སྙིང་པོ་མ་ཎི་པདྨེ་བགྲོངས་
ཤིག་གྱིས། །ང་ཕྱི་ལྟར་ཆོས་ཀྱི་རྒྱལ་པོ་ཡིན། །ནང་ལྟར་གུ་རུ་མཚོ་སྐྱེས་རྡོ་རྗེ་ཡིན། །སྙིང་
པོ་གུ་རུ་པདྨ་སིདྡྷི་བགྲོངས་ཤིག་གྱིས། །ང་ཕྱི་ལྟར་ཆོས་ཀྱི་རྒྱལ་པོ་ཡིན། །ནང་ལྟར་ཤཱཀྱ་
ཐུབ་པ་ཡིན། །སྙིང་པོ་ཤཱཀྱ་མུ་ནེ་བགྲོངས་ཤིག་གྱིས། །རྒྱུན་དུ་དགེ་བར་བློ་སྟོབས་སྐྱེད། །
སྡིག་པ་ཕྲ་ཞིང་ཕྲ་བ་སྤོངས། །སེམས་ཅན་ཀུན་ལ་ཕན་ཆེར་ཐོགས། །བླ་མ་སྤྱི་བོར་གཙུག་
ཏུ་སྒོམས་ཤིག་གྱིས། །ཡི་དམ་འབྲལ་མེད་སྙིང་ལྟར་བསྒོམ། །འཛམ་བུ་གླིང་གི་མི་རྣམས་
363



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ལ༑ ༑འཕྲིན་པ་འདི་ལྟར་ཞིབ་ཏུ་གྱིས། །སྡིག་ཅན་དམྱལ་བའི་གནས་ན་ལྷུང་འདུག་གྱིས། །
སྡིག་བཤགས་དགེ་བའི་སྐྱེལ་མ་ཐོངས་ཤོག་གྱིས། །འཛམ་བུ་གླིང་གི་མི་རྣམས་ལ། །སྔར་
བྱས་པ་ལ་འགྱོད་སེམས་སྐྱེད་ཅིག་གྱིས། །ཕྱིན་ཆད་སྡིག་པ་མི་བྱེད་བསམ་པ་ཡི། །དམ་
བཅའ་ཀུན་གྱིས་ལོངས་ཤིག་གྱིས། །ཅི་ཡོད་དགེ་བའི་ཕྱོགས་ལ་འབུངས་ཤིག་གྱིས། །ལུས་
ངག་ཡིད་གསུམ་དགེ་ལ་འབུངས་ཤིག་གྱིས། །ཞེས་པ་འདི་ཡན་ནི། ཆོས་ཀྱི་རྒྱལ་པོས་ངེད་
རང་འཛམ་བུ་གླིང་གི་མི་རྣམས་ལ་གསུངས་པ་ཡིན་པར་འདུག་གོ། །ད་འདི་མན་ནི་ཆོས་ཀྱི་
རྒྱལ་པོས་ཀརྨ་དབང་འཛིན་ཁོང་རང་ལ་བསླབ་བྱ་དང་མ་འོངས་པའི་ལུང་བསྟན་སྦྲགས་མ་
འདི་ལྟར་གསུངས་སོ། །
རིགས་བཟང་བློ་གསལ་ཀྱང༌། སྔོན་ནས་སྦྱིན་འབྲས་མེད་པའི་སྐྱེས་བུ་འབྱོར་མེད་
སངས་རྒྱས་ཀྱི་ཞབས་ནས་མ་ཐེག་པ། དགེ་བའི་སྐུལ་མ་དང་ཆོས་ཀྱི་འབྲེལ་པས་ཐེག་པ་
ཡར་འཛེག་ཏུ་འགྲོ་བ་ཡིན་པས། ལས་རྒྱུ་འབྲས་ཀྱི་ཆོས་རྣམས་ཤོད་ལ། མི་དེ་རྣམས་ལ་
ཟས་ཀྱི་འབྲེལ་པ་རེ་ཐབས་ཀྱིས་ལོངས་ཤིག །དེ་ཟ་བའི་དུས་སུ་སྐྱེ་བོ་ཕལ་པའི་ལས་བྱས་
པས་བཟའ་བཏུང་ཟ་བཞིན་མ་བྱས་པར། ཕུད་ཀྱིས་བླ་མ་དཀོན་མཆོག་དང་ཡིད་དམ་དྲན་
པར་གྱིས་ཤིག །དེའི་ལྷག་མས་ནི་བཀྲེས་ཤིང་སྐོམ་པའི་སྡུག་བསྔལ་ཐ་མི་དད་པའི་མཁའ་
མཉམ་གྱི་སེམས་ཅན་ཐམས་ཅད་ལ་བསྔོས་ཤིང་། དེ་ནས་རང་གི་ལུས་ལ་ཡིད་ཀྱིས་
བཤགས་སྦྱངས་བྱས་ཏེ། རང་གི་ཕུང་པོའི་སྒྲིབ་པ་ཐམས་ཅད་སྦྱངས་ནས། དཀའ་བ་སྤྱད་
པའི་ལུས་དེ་ཡི་དམ་ཞི་ཁྲོའི་ལྷ་ཚོགས་སུ་ཡོད་པའི། ལུས་ཀྱི་རྩ་འདབས་རེ་རེ་ལ་ཡེ་ཤེས་ཀྱི་
མཁའ་འགྲོ་དྲུག་ཅུ་རྩ་བཞི་གནས་ཡོད་དོ། །རང་གི་མགྲིན་པའི་རྩ་འདབས་ཡི་དམ་ཞི་ཁྲོའི་
ལྷ་ཚོགས་ཀྱི་ཞལ་ཐམས་ཅད་གྲོ་སོག་གྲིས་བཏུབ་པ་ལྟ་བུ་ཁྲ་རུམ་མེ་ཡོད་པར་བསམ།
རང་གི་བཟའ་བཏུང་ཟོས་པ་ཐམས་ཅད་ཚོགས་འཁོར་དུ་ཤེས་པར་བྱས་ནས། རང་གི་མིད་
པ་བྱང་ཆུབ་ཀྱི་ལམ་ལས་དྲངས་ཏེ། ཡེ་ཤེས་ཀྱི་ལྷ་ཚོགས་ཐམས་ཅད་ཚིམ་པར་བསམས་
364



་་ •ཟ
-----
-- ---
---++-- -- བ བ བ བ བp=
འདས་ལོག་མ་ཀརྨ་དབང་འཛིན་གྱི་རྣམ་ཐར།
ནས། དམིགས་པ་དེ་རྣམས་མ་ཆགས་པར་བྱོས། མཁའ་མཉམ་གྱི་སེམས་ཅན་ཐམས་ཅད་
བཀྲེས་ཤིང་སྐོམ་པའི་སྡུག་བསྔལ་ལས་ཐར་རོ། །
དེའི་ཕན་ཡོན་ནི་དགེ་འདུན་སྟོང་ཕྲག་ཅིག་ལ་བསྙེན་བསྐུར་བྱས་པ་དང་མཉམ་མོ། །
སྔར་འབྱོར་མེད་རྣམས་ཀྱིས་ཟས་ཀྱི་འབྲེལ་བ་བཏགས་པའི་ཕན་ཡོན་ནི། མི་དེ་ཐམས་
ཅད་ཀྱང་ཕྱི་མ་འབྱོར་པ་ཆེ་ཞིང་ཆོས་མཐུན་པར་འགྱུར་རོ། །གཞན་མ་མི་དད་པ་ཅན་
རྣམས་ཀྱིས་འབུལ་བ་བྱས་པ་རྣམས་ནི་དགེ་བའི་རྩ་བར་ཅི་འགྱུར་གྱིས་ཤིག །དཀོན་
མཆོག་ཀྱི་དྲུང་དུ་མཆོད་མེ་ཞལ་ཟས་ཕུལ་ཅིག །དེའི་སྐབས་སུ་དམིགས་པ་འདི་ལྟར་གྱིས་
ཤིག -།འདས་མ་འདས་ཀྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་མདུན་གྱི་
ནམ་མཁའ་སྤྲིན་འཐིབས་པ་བཞིན་དུ་སྤྱན་དྲོངས་ཤིག །དེའི་མདུན་དུ་མཆོད་པའི་བྱེ་བྲག་
བསམ་གྱིས་མི་ཁྱབ་པ་ཕུལ་ནས། མཁའ་མཉམ་གྱི་སེམས་ཅན་ཐམས་ཅད་སའི་རྡུལ་ལས་
མང་བ་ཁྲིད་ནས་ཚེ་འཁོར་བ་ཐོག་མ་མེད་པ་ནས། རིགས་དྲུག་སེམས་ཅན་ཐམས་ཅད་ཕ་
མར་མ་གྱུར་པ་གཅིག་ཀྱང་མེད་པས། སེམས་བརྩེ་བ་ཆེན་པོའི་ངང་ནས་གདུང་བའི་འོ་
དོད་ཆེན་པོ་འབོད་ཅིང་། སྨོན་ལམ་དང་དམིགས་པ་གོ་མ་ལོག་པར་རྒྱ་ཆེན་པོ་ཐོབ་ཅིག །
ལྷ་ཁང་བརྒྱའི་ནང་དུ་མཆོད་པ་དང་སྨོན་ལམ་དམིགས་པ་འདི་ལྟ་བུ་འདེབས་ནུས་ན། ཚེ་
གཅིག་ལུས་གཅིག་ལ་ཚོགས་རྫོགས་ཤིང་སྒྲིབ་པ་དག་ནས། མངོན་དགའི་ཞིང་དུ་འགྲོ་བར་
འགྱུར་རོ། །དེ་རྣམས་རང་གཞན་གཉིས་ཐད་དུ་བདེན་པར་ཤོད་ཅིག །རྫུན་དང་ཚིག་རྩུབ་
སྤོངས་ཤིག །སྣང་བ་འཁྲིད་མཁས་པས་ངང་གིས་ཤོད་ཅིག །གཤིན་རྗེ་ཕོ་ཉའི་ངད་པ་མེ་
ལས་ཚ་འདུག་གྱིས། །ལས་དགེ་སྡུག་གི་རྩིས་གྲངས་ཞིབ་མོ་འདུག་གོ་གྱིས། །དམྱལ་བ་ཚ་
གྲང་གི་སྡུག་བསྔལ་ཆེའོ་གྱིས། །བར་དོའི་གནས་འདིར་ལམ་ཐག་རིང་ངོ་གྱིས། །སྡིག་ཅན་
རྣམས་ཀྱང་འགྱོད་སེམས་སྐྱེས་ཤིག་གྱིས། །སྐལ་ལྡན་ཀུན་ཀྱང་ཡིག་དྲུག་བགྲོངས་ཤིག་
གྱིས། །སྐལ་མེད་སྡིག་ཅན་དམྱལ་བར་ལྷུང་དུས་སུ། །སྐྱབས་མེད་མགོན་མེད་སྨྲེ་སྔགས་ངུ་
365



གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
འབོད་བྱེད། །དེ་དུས་ཕྱིས་ཟིན་ད་ལྟ་དབང་ཡོད་དུས། །རྒྱུ་འབྲས་འཛེམ་ཞིང་དམ་པའི་ལྷ་
ཆོས་མཛོད། །དེ་སྐད་བརྗོད་ཅིང་འཛམ་བུ་གླིང་གི་མི་ལ་འཕྲིན་པ་གྱིས་ཤིག །འཛམ་བུ་
གླིང་གི་མི་ལ་འཕྲིན་པ་བྱས་ཤིང་སེམས་ཅན་གྱི་འགྲོ་དོན་བྱས་ན། སྐྱེ་བ་འདིའི་སྟེང་མ་རྒྱ་
གར་གྱི་པཎྜི་ཏ་རུ་སྐྱེ་བ་བླངས་ནས། ཆོས་ཀྱི་འཁོར་ལོ་བསྐོར་བ་ཡོད་དོ། །འཛམ་བུའི་གླིང་
གི་མི་ལ་འཕྲིན་པ་མ་བྱས་བདེན་པར་མ་བརྗོད་ན། ལོ་བཞི་བཅུ་ཞེ་དགུའི་ནང་དུ་འདིར་
འོང་སྟེ། སླར་ཡང་ཡུལ་ལྷོ་སྟོད་ཀྱི་ཚེར་མགོ་ཞེས་བྱ་རུ། ད་དུང་བུད་མེད་ཅིག་ཏུ་སྐྱེ་བ་
བླངས་ནས། མིང་ལ་བསོད་ནམས་ཆོས་སྒྲོན་ཞེས་བྱ་བ་ཡོང་ཡོད་དོ། །ད་དུང་གདུལ་བྱའི་
ལྷག་མ་སྐྱོང་དགོས་པའི། ལོ་ནི་བཅུ་གསུམ་ལོན་པའི་དུས་ན་ནི། །མྱ་ངན་འདས་ནས་ཆོས་
རྒྱལ་བདག་གི་དྲུང་། །སྔོན་གྱི་སྨོན་ལམ་འབྲེལ་པས་གཤིན་རྗེས་མི་ཟིན་པར། །རང་སྣང་
དག་པས་ཕ་བུ་འཕྲད་པ་བཞིན། །ལས་དགེ་སྡིག་དཀར་ནག་སླེབས་དོན་རྣམས། །ཞིབ་
པར་ཉན་ནས་མི་ཡུལ་ལོག་ནས་ཀྱང་། །སྔོན་གྱི་ལས་འཕྲོ་སྔོན་སྦྱངས་མཐུ་སྟོབས་ཀྱིས། །
གཟུགས་མཛེས་དྲི་ཞིམ་ཚངས་པའི་དབྱངས་སྙན་གྱིས། །ཁྲོམ་ལྷ་མི་ཐམས་ཅད་ཁ་ལོ་
བསྒྱུར། །སྡིག་ཅན་བཟོད་བླག་མེད་པས་མཆི་མ་འཆོར། །བདུད་རིགས་སངས་རྒྱས་བསྟན་
པ་སྨད་པའི་རིགས། །རུས་རིགས་བཤན་རུས་རིགས་ནི་བདུད་མོའི་རིགས། །འགའ་ཞིག་
ཆགས་སྡང་བྱས་ཏེ་ངན་སེམས་བཅུག །སྲོག་ལ་འབད་ཅིང་སྐུ་ལ་བདོ་བའི་དུས། །དེ་དུས་
བཀའ་སྲུང་བདེན་པ་བརྡར་ལ་ཟློག་པ་གྱིས། །དཀོན་མཆོག་དབྱིངས་ན་བཞུགས་པས་བར་
ཆད་སེལ། །གཞན་ཡང་ཁྱོད་ཀྱི་འགྲོ་དོན་བསམ་མི་ཁྱབ། །ཕ་མ་ཉེ་འཁོར་ནོར་རྫས་
ཆགས་སེམས་སྤོངས། །ང་ཡི་བཀའ་བཞིན་ཉན་ནས་ཁམས་ཀྱི་ཕྱོགས། །ཡུལ་ཀྱི་མིང་ནི་བྱེ་
ཤོད་མཐིལ་ཞེས་བྱ། །གྲོང་ཚོ་དྲུག་བརྒྱ་ཙམ་ཞིག་དེ་རུ་འདུ། །སྔོན་ནས་ཆོས་འབྲེལ་
ཐོགས་པའི་བླ་མ་ཞིག །ཐག་རིང་ཡུལ་ནས་ཁྱོད་ཀྱི་གཏམ་ཐོས་པས། །མོས་པས་བ་སྤུ་
གཡོ་ཞིང་མཆི་མ་འཁྲུགས། །མཇལ་དུས་ཕན་ཚུན་ཆོས་ཀྱི་གླེང་མོ་བྱེད། །སྔོན་ནས་ལས་
366



འདས་ལོག་མ་ཀརྨ་དབང་འཛིན་གྱི་རྣམ་ཐར།
འབྲེལ་སྨོན་ལམ་ཡོད་པའི་མཐུས། །ཞལ་བཞུགས་དུས་ན་ཆོས་ཞུས་ཐམས་ཅད་ནི། །ཆོས་
རྒྱལ་ང་ཡི་ཐུགས་རྗེའི་ནུས་པ་ཡིས། །གཉིད་སད་རྨི་ལམ་ལྟ་བུར་སལ་ལེར་དྲན། །དད་
གུས་དྲག་པོས་འཇིག་རྟེན་བློ་སྣ་སྐྱུང་། །ཆོས་བརྒྱད་སྤངས་ནས་ཞབས་ཕྱིར་འབྲང་ངོ་ཟེར། །
གཅིག་གླེང་གཉིས་གླེང་ཁམས་ཀྱི་ཡུལ་རྣམས་ཀྱང་། །རྒྱུ་འབྲས་བདེན་པ་བཤད་པས་སྣང་
བ་ཆོས་ལ་བསྒྱུར། །སྔར་བྱས་སྡིག་པའི་ལས་ལ་འགྱོད་སེམས་བཤགས་པ་བྱེད། །སྐལ་
ལྡན་ལས་འཕྲོ་ཅན་རྣམས་ཁྱོད་ཕྱིར་འགྲོ། །སྐལ་མེད་ལོག་ལྟ་ཅན་རྣམས་དམྱལ་བར་
འགྲོ། །སྐལ་ཅན་ལས་ཅོན་ཐར་པའི་ལམ་ལ་བཀོད། །གདུལ་བྱའི་གནས་སྒོ་ཁམས་ཀྱི་
ཡུལ་ནས་ཕྱེ། །སེམས་ཅན་འགྲོ་དོན་ལས་སྟོད་ཕྱོགས་སུ་བྱེད། །ལ་ལས་ལྷ་ཡིན་ལ་ལས་
བདུད་ཡིན་ཟེར། །བཟང་ངན་སྣ་ཚོགས་ལབ་པའི་དུས་ཚོད་ན། །ལས་སྟོད་ལུང་པའི་བྱང་
གི་ཕྱོགས་ཞེས་ན། །དཔལ་ཆེན་དགའ་ལོས་བྱིན་གྱིས་བརླབས་པའི་གནས། །བྲག་རི་ཆེན་པོ་
གནམ་ལ་མཆོངས་འདྲ་ཡོད། །དེ་རུ་ཕག་མོའི་བསྙེན་སྒྲུབ་ཟླ་བདུན་གྱིས། །ཡི་དམ་དངོས་
སུ་མཇལ་ནས་བར་ཆད་སེལ། །མི་རྣམས་མོས་གུས་བསྐྱེད་པའི་མཐུན་རྐྱེན་ནི། །ད་ལྟ་ཚེ་
འདིར་འཕྲད་པའི་སྨོན་ལམ་ཤུགས། །སྔོན་ནས་ལས་འབྲེལ་ཡོད་པའི་མི་གཅིག་གིས། །སྐྱེ་
ས་གཙང་ཡིན་སྡོད་ས་ལྷོ་ཡི་ཕྱོགས། །ཆོས་ཀྱི་ཉམས་ལེན་ལྷོ་བྲག་མཁར་ཆུར་བྱས། །ཚེ་
ཚད་ཁྱོད་ཀྱི་སྐྱེ་བ་གཉིས་ཙམ་ཐུབ། །དེ་ཡིས་བླ་མར་ཁུར་ཅིང་ལོ་རྒྱུས་ནི། །ཁྱོད་ཀྱི་སྐྱེ་བ་
གཉིས་ཀྱི་བར་དུ་ནི། །འདས་ལོག་རྒྱུ་འབྲས་ཆོས་ཀྱི་གསུང་ལུགས་རྣམས། །མི་རྣམས་
ཀུན་ལ་ལོ་རྒྱུས་རིམ་པར་བཤད། །མི་རྣམས་ཐམས་ཅད་རིམ་གྱིས་ཆོས་ལ་འཁོར། །དེ་
ནས་དབུས་གཙང་ཕྱོགས་སུ་འགྲོ་དོན་སྐྱོང་། །སྔོན་ནས་ལས་འབྲེལ་ཡོད་ཚད་བདེ་ལ་
བཀོད། །ལས་རྒྱུ་འབྲས་བདེན་པའི་ཆོས་བཤད་དང་། །ཆོས་ཀྱི་རྒྱལ་པོའི་བཀའ་ལུང་
གསུང་འཕྲིན་དང་། །ཚེ་འདས་རྣམས་ཀྱི་འཕྲིན་པ་ལེགས་པར་བསྒྱུར། །རིགས་བཟང་བློ་
གསལ་ང་རྒྱལ་མེད་པའི་མི། །སྐྱེ་བ་སྔོན་མ་ཆོས་དང་མཐུན་པའི་མི། །ཡུལ་རིགས་གཅིག་
367



-
-
-
-
-
-
-
-
--
--
-
- ---
-
-
-
-
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
པས་སྔོན་གྱི་ལས་འབྲེལ་ཡོད། །འགྲོ་དོན་མཇུག་ཀྱང་ཙ་རིའི་ཕྱོགས་སུ་སྐྱོང་། །སྔོན་གྱི་
ལས་འབྲེལ་བུད་མེད་ཅིག་དང་འཕྲད། །སྐྱེ་བ་འདི་ཡི་ལས་འབྲེལ་མི་ཞིག་ཡོད། །སྐྱེ་བ་ཕྱི་
མ་གདུལ་བྱའི་ལྷག་མ་སྐྱོང་། །ཚེ་འདིར་འབྲེལ་བའི་གདུལ་བྱའི་ལྷག་མ་སྐྱོང་། །ལོ་ནི་དྲུག་
ཅུ་ལོན་ནས་ཚེ་ཚད་རྫོགས། །སྔོན་ནས་ལས་འབྲེལ་སྨོན་ལམ་ཡོད་པ་རྣམས། །ཚེ་གཅིག་
དུས་གཅིག་བྱས་ནས་མཁའ་སྤྱོད་གནས་སུ་འགྲོ། །ཞལ་མཐོང་གསུང་ཐོས་ཐམས་ཅད་
ངན་སོང་སྒོ་མོ་ཁེགས། །ཁྱད་པར་དད་པ་ཅན་རྣམས་མངོན་དགའི་ཞིང་དུ་འགྲོ། །དེའི་དུས་
ན་དམྱལ་བ་དོང་ནས་སྤྲུགས། །སངས་རྒྱས་རྣམས་ཀྱང་དགོངས་པ་ལན་གཅིག་དགྱེས། །
བདུད་རིགས་འབྱུང་པོའི་བསྟན་པ་ལན་གཅིག་ནུབ། །དེ་དུས་ཞལ་མཐོང་ཙ་ན་གསོལ་བ་ ་ ་
མི་འདེབས་པའི་མི་འགའ་ཞིག་ཡོད། མདོར་བསྡུས་ཡོད་ཙམ་ཕྱི་མའི་ལུང་བསྟན་ཡིན། །ད་
དུང་ཁྱོད་ཀྱིས་ཚེ་འདིའི་བྱ་བ་ཐོངས། །སྡོད་སེམས་མ་བྱེད་ཡུལ་གྱི་ཞེན་པ་སྤོངས། །ལས་ ་
འབྲེལ་ཡོད་པས་རྒྱལ་ཁམས་ལམ་སྣ་འདྲེན། །སྐལ་མེད་ལོག་ལྟ་ཅན་ཚོའི་བློར་མི་ཤོང་། །
ཚེ་འདིར་འབྲེལ་བ་ཐོགས་ཚད་རྙིང་མའི་སྐྱེ་མཐའ་ལ། །ཆོས་ཉན་སྐད་ཐོས་མཐོང་བའི་
སེམས་ཅན་རྣམས། །ངན་སོང་ཁེགས་ནས་མཐོ་རིས་མི་འགྲོ་རི། །རྒྱས་བསྡུས་ཡིན་པས་ .
སེམས་ལ་དེ་ལྟར་ཞོག །སྐལ་ཅན་ལས་ཅན་རྣམས་ཀྱི་རྣ་བར་བླུག །ཉེ་རིང་མ་ལྟ་སྦྱིན་པ་
ཕྱོགས་བཞིར་ཐོངས། །སྐྱིད་སྡུག་མ་ལྟ་རྒྱལ་ཁམས་ཕྱོགས་མེད་འགྲིམས། །ལོ་རྒྱུས་ཟོང་
དུ་མ་ཚོངས་གང་བྱུང་ཆོས་ཕྱིར་ཐོངས། །ཁྱོད་ཀྱི་སྐྱེ་བ་ཕྱི་མའི་དུས་ཚོད་ནི། །མི་ལོ་སུམ་ཅུ་
སོ་ལྔ་ལོན་པའི་དུས། །ཆོས་རྒྱལ་བཀའ་ལུང་ཚེ་འདས་འཕྲིན་པ་རྣམས། །མི་རྣམས་ཀུན་
ལ་རིམ་པར་བཤད་གྱུར་ཀྱང་། །སྐལ་མེད་ལོག་ལྟ་ཅན་གྱི་རིགས་རྣམས་ནི། །བདེན་པར་
མི་འཛིན་ལོག་པའི་གཏམ་དུ་སྨྲ། །ཅོལ་ཆུང་རྣམས་ཀྱང་དེའི་ཁ་ཕྱིར་འབྲང་། །ལོག་ལྟ་ཅན་
རྣམས་དད་པ་སྐྱེ་ཕྱིར་དུ། །དད་ཅན་ཁྲོམ་པ་ཐམས་ཅད་འཚོགས་དུས་སུ། །ངེས་ཤེས་
འདྲོང་ཕྱིར་ཚེའི་དུས་ཀྱང་བྱེད། །དབང་པོའི་སྒོ་རྣམས་རིམ་པར་འགགས་ནས་ཀྱང་། །
368



འདས་ལོག་མ་ཀརྨ་དབང་འཛིན་གྱི་རྣམ་ཐར།
དབང་པོའི་དྭངས་མ་མིག་ཕུག་དོང་ལ་བརྡིབས། །དཀར་མཛེས་ཡལ་སྔོ་སྐྱ་ཧམ་སྐྱའི་མདོག །
ལུས་ཀྱི་དྲོད་ཡལ་ཞག་བདུན་རྡར་རྡོ་བཞིན། །དད་ཅན་བུད་མེད་ཡང་ཡང་ལྟ་ཞིང་ངུ་། །སྐྱེས་
པ་རྣམས་ཀྱང་འཕྲངས་ནས་སྙིང་རླུང་འཕྱོ། །ལས་ཅན་རྣམས་ནི་ཕྱག་དང་སྐོར་བ་བྱེད། །སྡིག་
ཅན་རྣམས་ནི་བློ་ལ་ཐེ་ཚོམ་སྐྱེ། །བདུད་རིགས་རྣམས་ནི་ད་རུང་མི་བདེན་ཟེར། །ཕྱི་མ་
བདེན་ཚིག་མེད་པར་ལྕེབས་སོང་ཟེར། །ད་དུང་ལོག་ནས་བདེན་ནོ་གཞན་མི་བདེན་ཟེར། །
རྒྱལ་ཚུགས་བྱེད་ཅིང་རྒྱན་ཆས་སྤང་དུ་འཛུགས། །ཞག་བདུན་སོང་ནས་ཆོས་རྒྱལ་དྲུང་དུ་འཁོར། །
སྔར་ཀྱི་གཏམ་ལས་དེ་དུས་རྒྱས་པར་བྱེད། །ཚེ་འདས་ནོར་རྣམས་སྦས་བསྲི་བྱས་པ་ཡིས། །
མངོན་སུམ་གཟིགས་ནས་དངོས་འདོན་མང་དུ་བྱས། །དད་ཅན་རྣམས་ནི་ཡིད་སྨོན་སྐོར་བ་
བྱེད། །མ་དད་པ་རྣམས་དམ་པའི་ཆོས་ལ་བཀོད། །དེ་བཞིན་གོང་གསལ་ཞག་པོ་བདུན་
བདུན་ལ། །ཆོས་རྒྱལ་དྲུང་ནས་ལན་འཁོར་བའི་རྟིང་། །འཛམ་བུའི་གླིང་གི་མི་རྣམས་ཆོས་
ལ་བསྒྱུར། །འབྲེལ་ཚད་རྟིང་མ་མཁའ་སྤྱོད་གནས་སུ་འདྲེན། །དེ་རྣམས་ཆོས་རྒྱལ་མ་
འོངས་ལུང་བསྟན་ཡིན། །ཕྱི་མའི་མིང་ལ་བསོད་ནམས་ཟེར་བ་འབྱུང་། །ད་དུང་ཆོས་ཀྱི་
རྒྱལ་པོ་ཞེས་ན་རེ། །ཁྱོད་ལས་ཚེ་འདིའི་མཐུ་སྟོབས་ཆེ་བར་མི་འདུག་པས། །ད་དུང་སྙིང་
རུས་གྱིས་ལ་སྨོན་ལམ་རྒྱ་ཆེར་ཐོབ། །སྒྱུ་ལུས་ཁང་སྟོང་དེ་འཇིག་གྲབས་ན་འདུག་གོ། །
འདི་རྣམས་མ་རྗེད་ལེགས་པར་སེམས་ལ་བཅག་པར་གྱིས་ལ། ཆོས་རྒྱལ་ང་ཡི་བཀའ་
རྣམས་དང་དུ་ལོངས། །གཤིན་རྗེ་ཕོ་ཉའི་འཇིགས་སྐྲག་དངངས་སྐྲག་དང་། །ལས་དགེ་
སྡུག་གཉིས་ཀྱི་རྩིས་གྲངས་ནི། །འདི་རྣམས་མ་རྗེད་འཛམ་གླིང་མི་ལ་ཤོད། །དཀར་པོ་དགེ་
བའི་ལས་ལ་བརྩོན་པར་གྱིས། །ལོ་ནི་བཞི་བཅུ་ཞེ་དགུ་མ་སོང་ཚུན། །དེ་བར་སེམས་ཅན་
འགྲོ་དོན་གང་ཆེ་གྱིས། །དེ་ནས་ཞག་དགུ་ལོན་ནས་འདི་རུ་ཤོག །ཕྱི་ཐན་འདོད་ན་མི་
འཁྲུགས་སྟོང་ཚར་བཞེངས། །གནས་རི་བཟང་སར་ཕྱག་དང་སྐོར་བ་གྱིས། །ཟླ་བདུན་
བར་དུ་ཚེའི་སྒྲུབ་པ་གྱིས། །ཕྱི་ཐན་ལོ་གསུམ་བཤོལ་ཀྱང་འདེབས་པར་བྱེད། །ད་ནི་རི་
369



-
-
-
-
གངས་ཅན་སྐྱེས་མའི་དཔེ་ཚོགས་ལས། ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཀླུང་ཉི་དྲོས་དུས་ན་སླེབས་ནས་འདུག །སྨོན་ལམ་ཐོབ་ལ་རང་གི་ཡུལ་དུ་ལོག །གཤིན་
ཡུལ་ནས་ལོག་པ་ནི་ཉིན་མོའི་སྐར་མ་ཙམ། །ཆོས་རྒྱལ་གསུང་འཕྲིན་རིན་ཆེན་གསེར་
ལས་དཀོན། །དམ་ཚིག་བསྲུངས་ལ་སྨོན་ལམ་རྒྱ་ཆེར་ཐོབ་གསུངས། །ཆོས་ཀྱི་རྒྱལ་པོ་ནི་
ལྟ་གདེང་གི་ངང་ལ་བཞུགས་འདུག །དེ་དུས་ལས་ངན་ཚེ་ལས་འདས་རྣམས་ཀྱང་། གཤིན་
རྗེ་རྣམས་ཀྱིས་ལྕགས་ཀྱུས་སྙིང་ཁ་ནས་བཟུང་ནས་ཁྲིད་འགྲོ་བའི་མི་རྣམས་ནི། ཀརྨ་
དབང་འཛིན་ལ་འཕྲིན་པ་འདི་ལྟར་བསྐུར་གྱིན་འདུག་གོ། །ལས་འཕྲོ་ཅན་མ་མི་ཡུལ་ལ་
འབྱོན་ཟེར་ན། རང་རང་གི་རྗེས་དགེ་སློང་དཀོན་མཆོག་གི་ཞབས་ཏོག་དང་། ལྷག་པར་
བར་དོ་དམྱལ་བའི་སྡུག་བསྔལ་བསལ་བ་ལ། སྙིང་པོ་ཡི་གེ་དྲུག་མ་ལས་ཕན་ཐོགས་ཆེ་བ་
མི་འདུག་པས། ཡི་གེ་དྲུག་མའི་སྐུལ་མ་མ་ཎི་བ་རྣམས་ལ་བསྐུར་བ་དང་། མ་ཎིའི་ཁྲི་ཆང་ལ་
སོགས་པ་དང་། མདོར་ན་དགེ་བའི་ཕྱོགས་ལ་འབད་འབུངས་ཐོངས་ཤོག་ཟེར་བའི་འཕྲིན་
པ་མང་དུ་བསྐུར་གྱིན་འདུག་གོ། །
དེ་ནས་ང་རང་གིས་ཡུལ་དུ་ལོག་འགྲོ་བསམ་པའི་སྣང་བ་ཤར་བ་དང་། ང་རང་གི་
ཡུལ་དུ་སླེབས་འདུག་པ་དང་། ནང་དུ་འགྲོ་བསམ་པ་ལ། ཁྱི་གྲྭ་པའི་རོ་ཁ་ལྦུ་བ་ཆི་ལེ་བ་
ཞིག་འདུག་པ་དང་། འཇིགས་པ་དང་སྐྱུག་བྲོ་བའི་སྣང་བ་ཤར་ནས། ཕར་གོམ་པ་དུམ་པ་
ཞིག་བྲོས་ཕྱིན་ནས། སླར་བསམ་བློ་ཞིག་བཏང་བས་འགོམས་ནས་ཕྱིན་པས་ཆོག་བསམ་
ནས། ཁྱི་རོ་དེ་ལ་འགོམས་ནས་ཕྱིན་པས། དེ་མ་ཐག་ཏུ་རང་གི་ལུས་ལ་སེམས་ཞུགས་པ་
དང་། སླར་ཡང་དྲན་པ་སྟོར་ནས་རུབ་པ་ལྟ་བུ་ཞིག་བྱུང་། དེ་ནས་དྲན་པ་ཨེན་ཙམ་རྙེད་པ་
དང༌། རང་གི་ལུས་ཅུང་ཟད་འགུལ་བ་དང་། ངའི་རྒྱུན་བཞུགས་པ་དེས། ཕཊ་ཚར་གསུམ་
བརྒྱབ་བྱུང་སྟེ། ང་དམྱལ་ཁམས་ཀྱི་སྡུག་བསྔལ་དང་འཇིགས་སྐྲག་མ་བརྗེད་པ་ཡོད་དུས།
ང་ཡར་ལ་སྦར་འཕར་བྱུང་བས། ངའི་གདོང་ལ་བཏང་བའི་ཡོལ་བ་དེ་ཡང་ལིང་ཀྱིས་བཏང་
བྱུང་བས། རྒྱལ་པོ་ཐུ་བའི་སྟབས་ཀྱིས་རོ་ལངས་པ་མིན་ནམ་བསམས་ནས། རྒྱུན་
370
་ ་



འདས་ལོག་མ་ཀརྨ་དབང་འཛིན་གྱི་རྣམ་ཐར།
བཞུགས་པས་ཡོལ་བ་ཕར་བསལ་ནས། ངའི་མགོ་ལ་ལག་པས་ནན་ནན་པ་མང་དུ་བྱས་
བྱུང་བས། དེ་ནས་ངའི་ཕག་ཏུ་དྲོད་ཡོད་མེད་ལྟ་བའི་ཕྱིར་དུ་ལག་པ་བཏང་བྱུང་བས། ང་
རང་ཡང་མ་ཤི་ཟེར་ཞིང་ལག་པས་འཛིན་དགོས་བསམས་ཀྱང་། ཞག་བདུན་གྱི་བར་དུ་
ལུས་སེམས་བྲལ་བའི་ལྕེ་སྒྲམ་གྱུར་ནས། རྒྱུན་བཞུགས་དེ་དྲན་པ་བསྟན་པས་ཤེས་ཀྱི། ངའི་
སྙིང་ཁར་དྲོད་ཡོད་མེད་བལྟས་བྱུང་བས། ངའི་སྙིང་ཁར་དྲོད་འདུག་པ་དང་། ནང་མི་རྣམས་
ཀྱི་མིང་ནས་བོས་ནས། སྲས་མོ་ལོག་བྱུང་ཐམས་ཅད་འདིར་ཤོག་དང་ཟེར་ནས་འདུག་
པས། དེར་ཁོང་རང་གི་བརྟན་གྲོགས་ཀྱི་ཡུམ་དེ་ཕེབས་ནས། ཨ་མའི་བུ་མོ་ལོག་ཡོང་བ་ཡིན་
ནམ་ཟེར་ཞིང་། མིག་ནས་མཆི་མ་འདོན་པ་དང་། ང་རང་གི་ཀློག་པའི་བེམ་པོ་རྩེམ་པ་དེ་སོ་ཡིས་
འགྲོལ་གྱིན་འདུག་གོ། །དེ་ནས་སྡེ་པ་བགྲེས་པའི་ང་སྡོད་ས་སྤོས་ནས། བུ་རམ་དང་སྦྲང་རྩི་
སྦྱར་བའི་སྐོམ་ལྡན་བྱིན་ཀྱང་། ཞག་བདུན་གྱི་བར་དུ་ལུས་སེམས་བྲལ་བས། མིད་པ་
བསྐམས་ནས་ཐུར་མས་བླུད་པ་མ་གཏོགས་འཐུང་མ་ཤེས། སང་ཉིན་ནས་རིམ་པས་ཤེད་
རྙེད་ནས། མི་རྣམས་ཐམས་ཅད་ལ་ཞལ་བསངས་དང་། སྲས་མོ་ལོག་བྱུང་ཟེར་བས་དད་
ཅིང་མོས་པར་གྱུར་ཏོ། །
དེ་ནས་ང་ཆོས་ཀྱི་རྒྱལ་པོའི་བཀའ་ལུང་གསུང་འཕྲིན་རྣམས་བསྒྱུར་བ་རྒྱལ་ཁམས་
ལ་འགྲོ་འདོད་ཀྱང་། དེར་མི་འགའ་ཞིག་ང་ལ་ཆགས་སྡང་གཏམ་ངན་གྱི་མི་ཁ་བཏང་བས།
མི་རིགས་ངན་གྲགས་ནས་ཞག་བདུན་གྱི་ལུས་བཞག་ནས། སེམས་ཀྱི་དབུས་གཙང་གི་
ཕྱོགས་ལ། མི་ཐམས་ཅད་ཀྱི་དབུགས་སྡུད་པར་ཕྱིན་ནས། ལོག་ཡོང་བ་ཡིན་པར་འདུག་
ཟེར་ཞིང་ལབ་པས། མི་གཞན་ཐམས་ཅད་ཀྱིས་དེའི་ཁ་ཕྱིར་འབྲངས་ནས། མི་ལ་ལ་ན་རེ་
དེ་འདྲ་ཡིན་ན་བདུད་མོ་རང་ཡིན་པར་འདུག་ཟེར་ནས་མི་ཁས་ལུང་པ་ཁེངས་པར་གྱུར་ཏོ། །
དེ་ནས་སྡེ་པ་བགྲེས་པའི་ཞལ་ནས། ཙ་རི་འཁོར་བའི་སྙན་གྲགས་མེད་པར། མགོན་
གཡག་བརྐུས་པའི་མི་ཁའི་དཔེ་བཞིན་ཡོང་བ་འདུག་པས། རེ་ཞིག་གསང་ལ་སྡོད་
371
371



གངས་ཅན་སྐྱེས་མའི་དཔེ་ཚོགས་ལས།། ཁྲོམ་དགེ་ཟླ་བ་སྒྲོན་མའི་དག་སྣང་སོགས། །
གསུངས་གསང་ནས་བཞག་པ་ཡིན། དེ་ནས་ནམ་ཞིག་ཁྲ་ཁུར་དཔོན་སློབ་རྗེ་རིན་པོ་ཆེ་
ཕྱགས་ཕེབས་ནས་འདུག །དེར་ངས་ཀྱང་བཀའ་ཆོས་ཞུ་བར་ཕྱིན་པས། སེམས་ངོ་སྤྲོད་སླ་
བའི་སྟབས་ཀྱིས། དཔོན་སློབ་རིན་པོ་ཆེའི་དྲུང་དུ་རང་གི་དྲི་བ་རྣམས་ཕུལ་བས། བླ་མའི་
ཞལ་ནས། བཀའ་ཆོས་ཡུན་དེ་ལས་མ་སོང་བར། རྟོགས་པ་དེ་ཙམ་སྐྱེ་བ་དགའ་མོ་ཡིན་
པར་འདུག་གསུངས་བྱུང་བས། དེ་ང་རང་གི་ཞལ་ཏ་མ་ཞིག་ཡོད་པ་དེས། ཁོང་སེམས་ངོ་
སྤྲོད་པ་སླ་མོ་ལོས་ཀྱང་ཡོང་། ཁོང་གི་གཤིན་ཡུལ་ཕྱིན་ནས་ལོག་ཡོང་ཡིན་ཟེར་སོང་བ་ལ། ་་
དེར་བླ་མས་ང་ལ་ཆང་གར་མ་ཀཱ་པ་ལ་གསུམ་བསྟུད་ནས་གནང་བྱུང་། དེའི་རྗེས་ལ་དཔོན་
སློབ་རིན་པོ་ཆེའི་ཞལ་ནས་ང་ལ་འདི་ལྟར་གསུངས་བྱུང་། དང་པོ་ངས་ཀྱང་ཤི་ཡུལ་ལ་ལན་
གསུམ་ཙམ་འགྲོ་མྱོང་བས། ང་ཕྱིན་པ་དང་སྲས་མོ་ཕྱིན་པ་འདྲ་མི་འདྲ་ལྟ་བས། སྲས་མོས་
ལོ་རྒྱུས་ཤིག་གྱིས་དང་གསུངས་པས། དེར་ངས་ལོ་རྒྱུས་རྣམས་རྒྱས་པར་ཞུས་པས། མི་
རྣམས་ཀྱང་གཅིག་སླེབས་གཉིས་སླེབས་རིམ་པ་མང་དུ་འཛོམས་ནས་བྱུང་། དཔོན་སློབ་
རིན་པོ་ཆེ་ཡང་སྤྱན་ཆབ་བསིལ་ཞིང་གཟིགས་ཀྱིན་འདུག །དེའི་ཉིན་བཀའ་ཆོས་རྣམས་
ཀྱང་བཤོལ་ངས་དམྱལ་བའི་ལོ་རྒྱུས་དང་། གཤིན་ཡུལ་གྱི་གཤིན་པོ་རྣམས་ཀྱིས་འཕྲིན་པ་ ་
བསྐུར་བ་རྣམས་དེའི་ཉིན་འཁྱོངས་པར་ཞུས། དཔོན་སློབ་རིན་པོ་ཆེ་ཡང་ཐུགས་ཡིད་ཆེས་
ནས་བླ་མའི་ཞལ་ནས། སྲས་མོ་ཁྱེད་ལ་དེ་ཙམ་གྱི་ངེས་ཤེས་འདྲོངས་པར་འདུག་པ་ལ། ད་
ཁྱེད་རྒྱལ་ཁམས་ཕྱོགས་མེད་འགྲིམས་ལ་འགྲོ་དོན་གྱིས་ཤིག །ངའི་འོག་རྟ་གཅིག་དྲེའུ་
གཅིག་ཕྱག་གཡོག་གཉིས། ཞལ་ཏ་མ་གཅིག་བཅས་གཏོང་བས། རྒྱལ་ཁམས་ལ་སོང་
གསུངས་ནས། ཁོང་རང་གི་མགུལ་སྒོམ་དེ་ཡང་རང་ལ་གནང་བྱུང་། ཁྱེད་རང་ལ་སྟོད་
ཕྱོགས་ལ་སོང་ལས་འགྲོ་དོན་ཆེ་བར་ཡོང་ངོ༌། །བུ་སློབ་ཀྱང་ང་ལས་མང་བར་ཡོང་བར་ ..
ཡོད་དོ་གསུངས་བྱུང་། ང་རང་ཆོས་ཀྱི་རྒྱལ་པོའི་སྐུ་གཞོགས་སུ་སླེབས་དུས། ཆོས་ཀྱི་རྒྱལ་
པོའི་སྐུ་གཞོགས་གཡས་གཡོན་གྱི་གཤིན་རྗེ་ཕོ་ཉའི་འཇིགས་སྐྲག་མཐོང་བས་སྟབས་ཀྱིས།
གཅིག་ཕྱག་ག ཁོང་རང་གི་མགུལ་ ཝང་ངོ༌། །བུ་སློབ་



འདས་ལོག་མ་ཀརྨ་དབང་འཛིན་གྱི་རྣམ་ཐར།
རང་ཉིད་གཅིག་པོ་སངས་རྒྱས་ཐོབ་པའི་སྨོན་ལམ་འདེབས་པ་མ་གཏོགས། སེམས་ཅན་
ཐམས་ཅད་ཀྱི་འགྲོ་དོན་ནུས་པར་གྱུར་ཅིག་ཟེར་བའི་སྨོན་ལམ་འདེབས་པ་མ་བྱུང་བའི་
སྟབས་ཀྱིས། ང་རང་གི་ཨ་མ་ལ་ཆགས་ནས་འགྲོ་དོན་རྒྱ་ཆེ་བར་མ་བྱུང་བ་ཡིན་ནོ། །
ཀརྨ་དབང་འཛིན་གྱི་ཐུགས་ལ་གང་ཡོད་ཡི་གེར་བཀོད་ན། རྗེ་བཙུན་རིན་པོ་ཆེའི་
རྣམ་ཐར་མགུར་འབུམ་སྦྲགས་མ་ཙམ་ཡོང་བ་འདུག་ཀྱང་། ད་ལན་ཆོས་དྲུང་ཀརྨ་དབང་
འཛིན་གྱིས་བར་དོ་དམྱལ་ཁམས་འཁོར་བའི་ལོ་རྒྱས་དང་། ཆོས་ཀྱི་རྒྱལ་པོའི་བཀའ་ལུང་
གསུང་འཕྲིན་དང་། ཕ་རོལ་ཚེ་ལས་འདས་པའི་མི་རྣམས་ཀྱི་འཕྲིན་པ་དང་། ཀརྨ་དབང་
འཛིན་གྱི་རྣམ་ཐར་ཕྱོགས་བསྡུས་ཡི་གེར་བཀོད་པ་རྫོགས་སོ།། །།
ཨོཾ་ཨཱ་ཧཱུྃ། ཀརྨ་དབང་འཛིན་གྱི་རྣམ་ཐར་འདི་ཐོས་པ་ཙམ་གྱིས་སྡིག་པ་བྱས་པ་ལ་
འགྱོད་སེམས་སྐྱེས་ནས་དཀར་པོ་དགེ་བའི་ཕྱོགས་སུ་དམ་བཅའ་རེ་ལེན་ནུས་ན། རང་དོན་
འགྲུབ་པས་སེམས་ལ་གོ་བ་ཨེན་རྩ་རེ་མཛོད། འཇིག་རྟེན་འདི་རུ་དགེ་བ་རེ་མ་བྱས་ན་
འཆི་ནས་དམྱལ་བར་སླེབས་དུས་འགྱོད་ཀྱང་འཕྱིས་པ་ཡིན། རང་དོན་རང་གིས་མ་
བསྒྲུབས་ན་གཞན་གྱིས་སྒྲུབ་པ་དཀའ་ལས་རྩ་། རྣམ་ཐར་འདི་བརྩམས་ཐོས་ཀྱང་སེམས་
ལ་གོ་བ་མེད་ན་ཇོ་སོང་བས་ཀྱང་བླུན་ནོ། །ཡང་རང་རེ་མི་ཡུལ་དྲན་པ་སྒང་ན་ཡོད་པའི་མི་
རྣམས་ནི་ཆོས་མཛོད་ལ་ཆོས་མཛད་པ་རྣམས་དམྱལ་བ་ལས་ཐར་རོ། །བཀྲ་ཤིས། དགེའོ། །
མངྒ་ལཾ། །
373



སྤྱི་ཁྱབ་ཇུས་འགོད་པ། ཨ་སྔགས་ཚེ་རིང་བཀྲ་ཤིས།
དཔེ་སྒྲིག་འགན་འཁུར་བ། པདྨ་ཚུལ་ཁྲིམས།
མདུན་ཤོག་འཆར་འགོད་པ། བཀྲ་ཤིས། པདྨ་ཚུལ་ཁྲིམས།
གངས་ཅན་སྐྱེས་མའི་དཔེ་ཚོགས། ༼༦༽
ཁྲོམ་དགེ་ཟླ་བ་སྒྲོན་མའི་དག་སྣང་སོགས།
ཁྲོ་ཐར་འཇམ་བློས་གཙོ་སྒྲིག་མཛད།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
སི་ཁྲོན་དུས་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲེང་ཏུའུ་ཧྲུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༡༥ལོའི་ཟླ་༩པར་པར་གཞི་དང་པོ་བསྒྲིགས།
༢༠༡༥ལོའི་ཟླ་༩པར་པར་ཐེངས་དང་པོ་དཔར།
དཔེ་རྟགས། ISBN 978-7-5409-6085=8
དཔེ་རིན་སྒོར། ༤༨ .༠༠



ISBN 978-7-5409-6087-2
978754 ally6087" >
定价:33.00元
